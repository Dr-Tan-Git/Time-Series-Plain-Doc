# ZAKON O ZAŠTITI OSOBNIH PODATAKA (Neslužbeni pročišćeni tekst1)

POGLAVLJE I. OPĆE ODREDBE

Članak 1.

(Predmet Zakona)

(1) Cilj ovoga Zakona je svim osobama na teritoriju Bosne i Hercegovine, bez obzira na njihovo državljanstvo ili prebivalište, osigurati zaštitu Ijudskih prava i temeljnih sloboda, a osobito pravo na privatnost i zaštitu podataka glede obradbe osobnih podataka koji se na njih odnose.

(2) Ovim se Zakonom osniva Agencija za zaštitu osobnih podataka u Bosni i Hercegovini (u daljnjem tekstu: Agencija), utvrduje se njezina nadležnost, ustroj i upravljanje, te druga pitanja značajna za njezin rad i zakonito funkcioniranje.

Članak 2.

(Opseg primjene Zakona)

(1) Ovaj se Zakon primjenjuje na osobne podatke koje obraduju sva javna tijela, fizičke i pravne osobe, osim ukoliko drugi zakon drukčije ne nalaže.

(2) Ovaj se Zakon neće primjenjivati na osobne podatke koje obraduju fizičke osobe isključivo u svrhu osobnih aktivnosti ili aktivnosti kućanstva.

Članak 3.

(Definicije)

Pojedini izrazi uporabljeni u ovome Zakonu imaju sljedeća značenja:

- osobni podaci podrazumijevaju bilo koju informaciju koja se odnosi na fizičku osobu koje je identificirano ili se može utvrditi identitet osobe;

- nositelj podataka je fizička osoba čiji se identitet može ustanoviti ili identificirati, neposredno ili posredno, osobito na temelju jedinstvenog matičnog broja te jednog ili više faktora svojstvenih za fizički, fiziološki, mentalni, ekonomski, kulturni ili socijalni identitet te osobe;

- posebne kategorije podataka su svi osobni podaci koji otkrivaju:

a) rasno podrijetlo, nacionalno ili etničko podrijetlo, političko mišljenje ili stranačku pripadnost, ili članstvo u sindikatima, vjersko, filozofsko ili drugo uvjerenje, zdravstveno stanje, genetski kod i seksualni život;

b) kaznene presude;

c) biometrijske podatke;

- zbirka osobnih podataka je bilo koji sustavni skup osobnih podataka dostupnih prema posebnim kriterijima, bilo da su centralizirani, decentralizirani ili razvrstani na funkcionalnoj i zemljopisnoj osnovi ili postavljeni sukladno posebnim kriterijima koji se odnose na osobe i koji omogućuju nesmetani pristup osobnim podacima u dosjeu;

- obradba osobnih podataka je bilo koja činidba ili činidbe koje se obavljaju nad podacima, bilo da je automatska ili ne, a posebice prikupljanje, unos, organiziranje, pohrana, preinaku ili izmjenu, uzimanje, savjetovanje, korištenje, otkrivanje prijenosom, širenje ili na drugi način omogucavanje pristupa podacima, svrstavanje ili kombiniranje, blokiranje, brisanje ili uništavanje;

- anonimni podaci su podaci koji se u svojem izvornom obliku ili nakon njihove obradbe ne mogu dovesti u vezu s nositeljem podataka, u smislu njegove identifikacije;

- kontrolor je svako javno tijelo, fizička ili pravna osoba, agencija ili drugo tijelo koje samostalno ili zajedno s drugim vodi, obraduje i utvrduje svrhu i način obradbe osobnih podataka na temelju zakona ili propisa;

- obradivač je fizička ili pravna osoba, javno tijelo, agencija ili drugo tijelo koje obraduje osobne podatke u ime kontrolora;

- treća strana je bilo koja fizička ili pravna osoba, javno tijelo, agencija ili bilo koje drugo tijelo, osim nositelja podataka, kontrolora, obradivača i osoba koje su pod izravnom nadležnošću kontrolora ili obradivača, ovlašteni za obradu podataka;

- suglasnost nositelja podataka je svaka konkretna i svjesna naznaka želje nositelja podataka dana slobodnom voljom, kojom nositelj podataka daje svoj pristanak za obradbu njegovih osobnih podataka;

- Primatelj označuje fizičku ili pravnu osobu, javno tijelo, agenciju ili drugo tijelo kojemu se otkrivaju podaci, bez obzira jesu li treca strana ili ne; tijela koja mogu primiti podatke unutar posebnog zahtjeva ne smatraju se primateljima.

POGLAVLJE II. TEMELJNA NAČELA ZAKONITE OBRADBE OSOBNIH PODATAKA

Članak 4.

(Načela obradbe osobnih podataka)

Kontrolor je obvezan:

a) osobne podatke obradivati na pravedan i zakonit način;   
b) osobne podatke koje prikuplja za posebne, izričite i zakonite svrhe ne obradivati na bilo koji način koji nije sukladan toj svrsi;   
c) obradivati osobne podatke samo u mjeri i opsegu koji je nužan za ispunjenje odredene svrhe;   
d) obradivati samo vjerodostojne i točne osobne podatke, te ih ažurirati kada je to potrebno;

e) osobne podatke koji su netočni i nepotpuni, s obzirom na svrhu zbog koje su prikupljeni ili se dalje obraduju, izbrisati ili preinačiti;

f) obradivati osobne podatke samo u vremenskom razdoblju potrebnom za ispunjenje svrhe za koju su podaci prikupljeni;

g) osobne podatke čuvati u obliku koji dopušta identificiranje nositelja podataka ne dulje no što je to potrebno u svrhu za koju se podaci prikupljaju ili daljnje obraduju;

h) osigurati da se osobni podaci koji su prikupljeni za različite svrhe ne objedinjuju ili kombiniraju.

Članak 5.

(Suglasnost nositelja podataka)

(1) Kontrolor može obradivati osobne podatke uz suglasnost nositelja podataka.

(2) Suglasnost mora biti dana u pisanom obliku, mora ju potpisati nositelj podataka, mora imati točnu naznaku podataka u svezi s kojima se suglasnost za obradu posebne kategorije osobnih podataka daje, te mora sadržavati ime kontrolora, svrhu i vremensko razdoblje na koji se suglasnost daje.

(3) Suglasnost može biti povučena u bilo kojem trenutku, osim ukoliko se nositelj podataka i kontrolor izričito drukčije ne dogovore.

(4) Kontrolor će morati na zahtjev nadležnoga tijela, u svako vrijeme, dokazati postojanje suglasnosti za razdoblje obradbe osobnih podataka.

(5) Kontrolor je dužan čuvati suglasnost za vrijeme obradbe osobnih podataka za koju je dana suglasnost.

Članak 6.

(Pravo na obradbu osobnih podataka bez suglasnosti nositelja podataka)

Kontrolor može obradivati podatke bez suglasnosti nositelja podataka ukoliko je ispunjen jedan od sljedećih uvjeta:

a) ako obraduje osobne podatke sukladno zakonu ili je obradba nužna da bi se ispunile nadležnosti utvrdene zakonom;

b) ako je potrebno da nositelj podataka na vlastiti zahtjev pristupi pregovorima o ugovornom odnosu ili da se ispune obveze koje su dogovorene s kontrolorom;

c) ako je potrebna zaštita vitalni interesa nositelja podataka, mora se bez odgode pribaviti suglasnost nositelja podataka ili se mora prekinuti obradba podataka, a prikupljeni se podaci moraju uništiti;

d) ako je obradba osobnih podataka potrebna za ispunjenje zadaća koje se izvršavaju u javnom interesu;

e) ako je nužna zaštita zakonitih prava i interesa koje ostvaruje kontrolor ili treća strana i ako ta obradba osobnih podataka nije oprečna pravu nositelja podatka da zaštiti vlastiti privatni i osobni život;

f) ukoliko je potrebno za obavljanje legitimnih aktivnosti političkih stranaka, pokreta, udruga gradana, sindikalnih organizacija i vjerskih zajednica osim gdje prevladavaju interesi za temeljna prava i slobode nositelja podataka nad aktivnostima, posebno pravo na privatnost u odnosu na obradu osobnih podataka.

Članak 7.

(Vjerodostojnost podataka)

(1) Kontrolor je obvezan provjeriti jesu li osobni podaci vjerodostojni i točni.

(2) Ukoliko nepotpuni i netočni osobni podaci ne mogu biti ispravijeni ili dopunjeni, a uzimajući u obzir svrhu za koju se prikupljaju ili za koju se daljnje obraduju, kontrolor ih mora bez odgode uništiti.

Članak 8.

(Spajanje evidencija)

(1) Kontrolor koji obraduje osobne podatke na temelju posebnoga zakona obvezan je poštivati prava na zaštitu privatnog i osobnog života nositelja podataka.

(2) Osobni podaci ne mogu se prenositi, a dosjei i evidencije ne mogu se spajati (udruživati, sjedinjavati ili na drugi način povezivati) ukoliko nisu ispoštovane obveze utvrdene stavkom (1) ovoga članka.

(3) Spajanje evidencija i dosjea, prema stavku (2) ovoga članka, može se obavljati samo ako obradbu osobnih podataka obavlja isti kontrolor.

Članak 9.

(Obradba posebnih kategorija osobnih podataka)

(1) Obradba posebnih kategorija osobnih podataka je zabranjena.

(2) Iznimno od odredbe stavka (1) ovoga članka, obradba posebne kategorije osobnih podataka dopuštena je u sljedecim slučajevima:

a) ako je nositelj podataka izričito dao suglasnost;

b) ako je obradba nužna za zaštitu života, zdravlja, imovine i drugih vitalnih interesa nositelja podataka ili druge osobe za koje se suglasnost ne može dobiti, a osobito kada se radi o fizički, mentalno ili pravno nesposobnoj osobi ili ako se osoba smatra nestalom ili zbog drugih sličnih razloga;

c) ako je obradba podataka potrebna za izvršenje obveze ili posebnih prava kontrolora iz područja radnog prava u onoj mjeri u kojoj je zakonom ovlašten;

d) ako se obradba podataka obavlja za potrebe preventivne medicine, medicinske dijagnostike, pružanja i upravljanja zdravstvenim uslugama, ako takve podatke obraduje djelatna medicinska osoba (djelatna osoba medicinske struke) koja po zakonu ili kodeksu nadležnoga tijela podliježe obvezi čuvanja profesionalne tajne ili drugih osoba koje takoder podliježu obvezi čuvanja tajne;

e) ako se obradba podataka obavlja u sklopu zakonitih aktivnosti ustanove, fondacije, udruge ili druge neprofitne organizacije s političkim, filozofskim, vjerskim ili sindikalnim ciljevima, a pod uvjetom da se obradba podataka isključivo odnosi na članove tih tijela ili osobe koje s njima redovito kontaktiraju u svezi s njihovim ciljevima, pod uvjetom da ti podaci ne budu otkriveni trećoj strani bez pristanka nositelja podataka;

f) ako se obraduju podaci koje je nositelj podataka nedvosmisleno učinio javnim ili je obradba nužna za pokretanje, provedbu ili obranu od pravnih zahtjeva;

g) ako je to od posebnog javnog interesa ili u drugim slučajevima propisanim zakonom. U tim slučajevima zakon mora sadržavati konkretne odredbe o odgovarajucim zaštitnim mehanizmima.

Članak 10.

(Automatska obradba posebne kategorije osobnih podataka)

Posebna kategorija osobnih podataka ne može se automatski obradivati ukoliko zakonom nije predvidena odgovarajuća zaštita.

Članak 11.

(Sigurnost podataka)

(1) Kontrolor podataka i, u okviru svoje nadležnosti, obradivač podataka brinu se o sigurnosti podataka te poduzimaju sve tehničke i organizacijske mjere i utvrduju pravila postupka koji su nužni za provodenje ovoga Zakona i drugih propisa u svezi sa zaštitom i tajnošću podataka.

(2) Kontrolor i obradivač dužni su poduzeti mjere protiv neovlaštenog ili slučajnog pristupa osobnim podacima, mijenjanja, uništavanja ili gubitka podataka, neovlaštenog prijenosa, drugih oblika nezakonite obradbe podataka, kao i mjere protiv zlouporabe osobnih podataka. Ova obveza ostaje na snazi i nakon završetka obradbe podataka.

(3) Javno je tijelo kao kontrolor dužno, prema svojim nadležnostima, donijeti propis s ciljem provedbe ovoga Zakona.

(4) Kontrolor i, u okviru svoje nadležnosti, obradivač podataka dužni su sačiniti plan za osiguranje podataka kojim se odreduju tehničke i organizacijske mjere za sigurnost osobnih podataka.

(5) Vijeće ministara Bosne i Hercegovine (u daljnjem tekstu: Vijeće ministara), uz prethodno pribavljeno mišljenje Agencije, propisat će način čuvanja i posebne mjere tehničke zaštite.

Članak 12.

(Obradba podataka preko obradivača)

(1) Ako zakonom nije isključena obradba osobnih podataka preko obradivača, kontrolor može s obradivačem zaključiti ugovor o obradbi osobnih podataka koji mora biti sačinjen u pisanom obliku.

(2) U ugovoru se navode: opseg, svrha i rok na koji je sporazum zaključen, te odgovarajuća jamstva obradivača u svezi s tehničkom i organizacijskom zaštitom osobnih podataka.

(3) Obradba podataka preko obradivača mora biti regulirana ugovorom koji obvezuje obradivača prema kontroloru, a posebice da će obradivač djelovati samo na temelju kontrolorovih uputa, sukladno odredbama ovoga Zakona.

(4) Obradivač podataka odgovoran je za obradbu osobnih podataka prema uputi kontrolora podataka. U obavljanju svojih dužnosti, obradivač podataka ne može prenositi svoje odgovornosti na druge obradivače podataka ukoliko ne dobije izričitu suglasnost za to od kontrolora podataka.

# Članak 12a.

# (Zastupnik)

Kontrolor koji nema sjedište na teritoriju Bosne i Hercegovine i koji prilikom obrade osobnih podataka koristi automatsku ili drugu opremu smještenu na teritoriju Bosne i Hercegovine, mora odrediti zastupnika za tu obradu, osim ako tu opremu koristi samo u svrhu tranzita podataka preko Bosne i Hercegovine.

Članak 13.

(Zbirka osobnih podataka)

Kontrolor zbirke osobnih podataka za svaku zbirku osobnih podataka ustrojava i vodi evidenciju koja sadrži osnovne informacije o zbirci, a posebice sljedeće:

a) naziv zbirke;

b) ime, prezime i adresu kontrolora podataka i obradivača podataka, stvarno mjesto obradbe podataka (uključujuci i tehničku obradbu) te ostale aktivnosti obradivača podataka u svezi s obradbom osobnih podataka;

c) svrhu obradbe podataka;

d) zakonsku osnovu za obradbu;

e) vrstu podataka koji se obraduju;

f) kategorije nositelja podataka;

g) izvor podataka i način prikupljanja;

h) vrstu prenesenih podataka, primatelje tih podataka i zakonsku osnovu za prijenos;

i) rokove za brisanje odredenih vrsta podataka;

j) prijenos podataka iz inozemstva, odnosno iznošenje podataka iz Bosne i Hercegovine s naznakom države, odnosno medunarodne organizacije i inozemnog korisnika osobnih podataka, te svrhu unosa odnosno iznošenje propisano medunarodnim ugovorom, zakonom ili drugim propisom, odnosno pisanim pristankom osobe na koju se podaci odnose;

k) naznaku poduzetih mjera zaštite osobnih podataka.

Članak 14.

(Glavni registar)

(1) Kontrolor zbirke osobnih podataka Agenciji dostavlja podatke iz evidencije iz članka 13, koja ih objedinjuje u Glavni registar.

(2) Kontrolori zbirki osobnih podataka dužni su prije uspostave zbirke osobnih podataka Agenciji dostaviti zahtjev o namjeravanoj uspostavi zbirke osobnih podataka koje se vode potpuno ili djelomično automatski zajedno s podacima iz članka 13. prije poduzimanja bilo kakvih aktivnosti na obradbi.

(3) Agencija provjerava činidbe obradbe podataka nakon što od kontrolora podataka primi zahtjev za obradbu osobnih podataka, u slučaju da potpuno ili djelomino automatska obrada sadrži rizik za prava i slobode nositelja podataka. Činidbe na obradbi podataka mogu početi tek kada Agencija odobri obradbu ili poslije isteka dva mjeseca od dana kada je Agencija primila zahtjev.

(4) Agencija će obaviti prethodnu kontrolu, a posebno u slučajevima ako:

a) se radi o obradi posebne kategorije osobnih podataka;

b) se radi o obradi osobnih podataka kojom se namjerava procijeniti osobnost nositelja podataka, uključujući donošenje odluka na temelju te obrade.

(5) Obveza dostave prethodne obavijesti ne odnosi se na uspostavu zbirke osobnih podataka u slučajevima kada zakon odreduje svrhu obradbe, podatke ili kategoriju podataka koji se obraduju, kategoriju osoba na koje se podaci odnose, treće strane ili kategoriju trećih strana kojima će podaci biti otkriveni te vrijeme u kojem će podaci biti čuvani.

(6) U slučaju iz stavka (3) ovoga članka, kontrolor zbirke osobnih podataka dužan je podatke o uspostavi zbirke osobnih podataka, kao i promjene podataka o zbirci osobnih podataka, dostaviti Agenciji najkasnije u roku od 14 dana od dana uspostave zbirke ili promjene podataka.

(7) Podaci iz Glavnog registra dostupni su javnosti.

(8) Agencija će objaviti evidencije iz Glavnog registra.

Članak 15.

(Vodenje evidencije)

Način vodenja evidencije iz članka 13. ovoga Zakona i evidencijski obrazac, te iznimke od obveze prijavljivanja odredenih zbirki prema Članku 14. propisat će Vijeće ministara, uz prethodno mišljenje Agencije.

Članak 16.

(Obveza čuvanja tajnosti podataka)

(1) Uposlenici kontrolora ili obradivača i ostale osobe koje rade na obradbi osobnih podataka na temelju ugovora s kontrolorom ili obradivačem mogu obradivati osobne podatke samo pod uvjetima i u opsegu koje odrede kontrolor ili obradivač.

(2) Uposlenici kontrolora ili obradivača, ostale fizičke osobe koje obraduju osobne podatke na temelju ugovora zaključenog s kontrolorom ili obradivačem i ostale osobe koje u sklopu primjene zakonom propisanih prava i obavljanja dužnosti dodu u kontakt s osobnim podacima u prostorijama kontrolora ili obradivača, dužne su čuvati tajnost osobnih podataka i pridržavati se utvrdenog načina osiguranja.

(3) Osobni podaci koje obraduju kontrolor ili obradivač podataka za uposlenike predstavijaju službenu tajnu.

(4) Obveza čuvanja tajnosti osobnih podataka ostaje na snazi i nakon prestanka radnoga odnosa, odnosno odredene zadaće.

(5) Oslobadanje od obveze čuvanja tajnosti osobnih podataka može se propisati samo zakonom.

Članak 17.

# (Davanje osobnih podataka trećoj strani)

(1) Kontrolor podataka ne može dati osobne podatke trecoj strani prije nego što o tomu izvijesti nositelja podataka. Ako nositelj podataka ne odobri davanje osobnih podataka, oni se ne mogu otkriti trećoj strani, osim ako to nije u javnom interesu.

(2) Kontrolor osobnih podataka ovlašten je osobne podatke dati na korištenje drugim trećim stranama na temelju pismenog zahtjeva trece strane, ako je to potrebno radi obavljanja

poslova u okviru zakonom utvrdene nadležnosti ili ostvarivanja zakonitih interesa trece strane.

(3) Pismeni zahtjev mora sadržavati svrhu i pravnu osnovu za korištenje osobnih podataka, te vrste osobnih podataka koji se traže.

(4) Zabranjeno je davati osobne podatke na korištenje trecim stranama za čiju obradbu, odnosno korištenje, nisu ovlašteni prema odredbama čl. 5. i 6. ovoga Zakona te ako je svrha za koju se osobni podaci traže na korištenje oprečna odredbi članka 4. ovoga Zakona.

(5) Kontrolor podataka vodi posebnu evidenciju o osobnim podacima koji su dani na korištenje trećoj strani i svrsi za koju su osobni podaci dani.

(6) Nositelj podataka ne može ostvariti pravo na blokiranje ili uništavanje osobnih podataka ako je kontrolor obvezan obraditi podatke prema posebnom zakonu ili ako bi time bila narušena prava trećih osoba.

# Članak 18.

# (Prijenos podataka u inozemstvo)

(1) Podaci koji se obraduju mogu se iznositi iz Bosne i Hercegovine u drugu državu ili davati na korištenje medunarodnoj organizaciji koja primjenjuje primjerene mjere zaštite osobnih podataka propisane ovim Zakonom.

(2) Primjerenost mjera zaštite iz stavka (1) ovog članka procjenjuje se na temelju konkretnih okolnosti u kojima se provodi postupak prijenosa osobnih podataka, pri čemu se posebno uzima u obzir:

a) vrsta osobnih podataka;

b) svrha i razdoblje obrade;

c) država u koju se podaci prenose;

d) zakonom propisana pravila koja su na snazi u državi u koju se iznose podaci;

e) pravila profesije i sigurnosne mjere koje se moraju poštivati u toj zemlji.

(3) Osobni podaci koji se obraduju mogu se iznositi iz Bosne i Hercegovine u drugu državu koja ne osigurava primjerene mjere zaštite propisane ovim Zakonom kada:

a) je iznošenje osobnih podataka propisano posebnim zakonom ili medunarodnim ugovorom koji obvezuje Bosnu i Hercegovinu;

b) je od osoba čiji se podaci iznose dobivena prethodna suglasnost i osoba upoznata s mogućim posljedicama iznošenja podataka;

c) je iznošenje osobnih podataka potrebno radi provedbe ugovora izmedu nositelja podataka i kontrolora ili ispunjenja predugovornih obveza poduzetih na zahtjev osoba čiji se podaci obraduju;

d) je iznošenje osobnih podataka potrebno radi spašavanja života osoba na koje se podaci odnose ili kada je to u njihovom vitalnom interesu;

e) se osobni podaci iznose iz registra ili evidencija koje su, sukladno zakonu ili drugim propisima, dostupne javnosti;

f) je prijenos osobnih podataka neophodan radi ostvarivanja javnog interesa;

g) prijenos osobnih podataka potreban radi zaključenja ili ispunjenja ugovora izmedu kontrolora s trećom stranom, kada je ugovor u interesu osoba čiji se podaci obraduju.

(4) Iznimno, Agencija može odobriti prijenos podataka iz Bosne i Hercegovine u drugu državu, koja ne osigurava odgovarajući stupanj zaštite u smislu stavka (1) ovog članka, kada kontrolor u drugoj zemlji pruži dovoljno jamstava glede zaštite privatnosti i temeljnih prava i sloboda pojedinaca ili pružanje sličnih prava proizlazi iz odredaba posebnog ugovora.

Članak 19.

(Obradba osobnih podataka u sredstvima javnog priopćavanja)

(1) Obradba osobnih podataka u novinarske svrhe, u, svrhe umjetničkog i literarnog izražavanja obavljat će se sukladno posebnom propisu i kodeksima ponašanja.

(2) Na obradbu osobnih podataka u svrhe navedene stavkom (1) ovoga članka ne odnose se odredbe ovoga Zakona, osim odredaba o sigurnosti i povjerljivosti, kao i o odgovornosti za Štetu.

Članak 20.

(Obradba podataka u statističke, povijesne i znanstvene svrhe)

(1) Nakon isteka vremenskog razdoblja nužnog za ispunjenje svrhe za koju su podaci prikupljeni, ti podaci mogu se obradivati samo u statističke, povijesne i znanstvene svrhe. Podaci prikupljeni i pohranjeni u te svrhe neće se koristiti u druge svrhe.

(2) Osobni podaci mogu biti obradivani za potrebe statistike, povijesti i znanosti bez suglasnosti nositelja podataka. Čim obradba podataka u ove svrhe bude okončana, podaci moraju biti učinjeni anonimnim.

(3) Kada se koriste osobni podaci u ove svrhe, nužno je poštivati pravo na zaštitu privatnosti i osobnog života nositelja podataka.

# Članak 21.

(Objava osobnih podataka u institutima za istraživanje)

Organizacija ili osoba koja obraduje podatake u svrhu znanstvenog istraživanja može objaviti informacije dobivene iz osobnih podataka ukoliko za to dobije pismenu suglasnost nositelja podataka.

# Članak 21a.

# (Obrada osobnih podataka putem videonadzora)

(1) Snimke pohranjene putem videonadzora na odredenom prostoru, na temelju kojih se može identificirati nositelj podataka, predstavljaju zbirku osobnih podataka.

(2) Kontrolor koji obavlja videonadzor dužan je donijeti odluku koja će sadržavati pravila obrade u cilju poštivanja prava na zaštitu privatnosti i osobnog života nositelja podataka, ukoliko videonadzor nije propisan zakonom.

(3) Kontrolor koji obavlja videonadzor dužan je na vidnom mjestu istaknuti obavijest o videonadzoru i kontakt putem kojeg se mogu dobiti pojedinosti o videonadzoru.

POGLAVLJE III. PRAVA NOSITELJA PODATAKA

Članak 22.

(Izvješćivanje o prikupljanju podataka)

Kontrolor podataka prije početka prikupljanja podataka izvješćuje nositelja podataka, ukoliko on o tomu već nije izviješten, o sljedećem:

a) o svrsi obradbe;   
b) o kontroloru, prijamnom tijelu ili o trećoj strani kojoj će podaci biti dostupni;   
c) o zakonskoj obvezi dostave podataka za obradbu;   
d) o posljedicama u slučaju da nositelj podataka odbije tako postupiti;   
e) o slučajevima u kojima nositelj podataka ima pravo odbiti dostavu osobnih podataka;   
f) o tomu je li pribavljanje osobnih podataka na dobrovoljnoj osnovi;   
g) o postojanju prava pristupa i prava ispravka podataka koji se na njega odnose.

# Članak 23.

(Izvor osobnih podataka)

Ako kontrolor nije pribavio osobne podatke od nositelja podataka, dužan je, bez odgode, izvijestiti nositelja podataka o tomu tko je treća strana koja je kontroloru dostavila osobne podatke, te osigurati informacije u skladu s Člankom 22. ovoga Zakona.

Članak 24.

(Pravo pristupa osobnim podacima)

(1) Kontrolor podataka izvješćuje nositelja podataka: o tijeku obradbe njegovih podataka koju obavlja kontrolor podataka ili obradivač podataka, o svrsi obradbe podataka, o zakonskoj osnovi i trajanju obradbe, o tome jesu li podaci pribavljeni od nositelja podataka na njegov zahtjev ili od treće strane i o pravu na pristup osobnim podacima, kao i o tomu tko je primio ili tko će primiti podatke i za koju svrhu.

(2) Kontrolor nije dužan pružiti obavijest o obradbi osobnih podataka:

a) ako osobne podatke obraduje isključivo u statističke, znanstvenoistraživačke ili arhivske svrhe;

b) ako podatak ili činjenica da su podaci bili pohranjeni mora biti zadržana u tajnosti na temelju zakona ili s obzirom na njihovu vrstu, posebno zbog prevladavajućeg opravdanog interesa treće strane.

c) ako obraduje osobne podatke uz suglasnost nositelja podataka, sukladno članku 5. ovoga Zakona.

Članak 25.

(Način dostave obavijesti)

(1) Ukoliko zakonom nije drukčije propisano, kontrolor je dužan na temelju zahtjeva nositelja podataka jednom godišnje, bez naknade, dostaviti nositelju podataka obavijesti u svezi s obradbom njegovih osobnih podataka.

(2) U suprotnom, te se obavijesti dostavljaju u bilo koje vrijeme, uz odgovarajuću naknadu koja ne premašuje iznos troškova dostave obavijesti.

(3) Kontrolor podataka dužan je ove obavijesti dostaviti u pisanom i razumljivom obliku, u roku od 30 dana od dana podnošenja zahtjeva.

# Članak 26.

# (Prigovor u vezi s izravnim marketingom)

(1) Nositelj podataka ima pravo podnijeti besplatan prigovor na zahtjev kontrolora glede budućeg korištenja ili prijenosa njegovih podataka za svrhu izravnog marketinga

ili biti obaviješten prije nego što njegovi podaci budu po prvi put preneseni trećoj strani u svrhu izravnog marketinga.

(2) U slučaju da nositelj podataka ne da suglasnost, osobni podaci ne mogu se dostaviti trecoj strani.

# Članak 27.

(Ispravak, brisanje i blokiranje podataka)

(1) Kontrolor će, na zahtjev nositelja podataka, ispraviti, izbrisati ili blokirati podatke za koje se utvrdi da su netočni ili da su pogrešno navedeni ili obradeni na drugi način protivno zakonu i pravilima koja se odnose na obradu podataka.

(2) Kontrolor će po zahtjevu nositelja podataka obavijestiti treću stranu kojoj su podaci preneseni o ispravcima iz stavka (1) ovoga članka.

Članak 28.

(Utvrdivanje izuzeća u pravima)

(1) Kontrolor podataka nije dužan dati informaciju o obradbi osobnih podataka niti omogućiti pristup osobnim podacima ako bi se time mogla nanijeti značajna šteta legitimnim interesima sljedećih kategorija u Bosni i Hercegovini:

a) državne sigurnosti;

b) obrane;

c) javnoj sigurnosti;

d) preventivi, istragama, otkrivanju kaznenih djela i gonjenju počinitelja, te povredama etičkih pravila profesije;

e) važnim gospodarskim i financijskim interesima, uključujući monetarna, proračunska i porezna pitanja;

f) inspekcijskim i drugim kontrolnim dužnostima;

g) zaštiti nositelja podataka ili prava i sloboda drugih.

(2) Takva ograničenja dopuštena su samo u mjeri u kojoj su potrebna u jednom demokratskom društvu za jednu od navedenih svrha.

(3) Kontrolor podataka navest će razlog zbog kojega je odbijen zahtjev za dostavljanje informacije nositelju podataka o obradi njegovih osobnih podataka.

(4) Kontrolor podataka dužan je podnijeti Agenciji godišnje izvješće o odbijenim zahtjevima nositelja podataka.

# Članak 29.

(Donošenje odluke na temelju automatske obradbe podataka)

(1) Kontrolor ne može donijeti odluku koja će proizvesti pravno djelovanje po nositelja podataka ili koja može značajno utjecati na njega, a cilj joj je procjena odredenih osobnih odlika nositelja podataka, koja je utemeljena isključivo na automatskoj obradbi osobnih podataka.

(2) Iznimno od odredbe stavka (1) ovoga članka, odluka donesena isključivo na temelju automatske obradbe podataka proizvodi pravno djelovanje za nositelja podataka:

a) ako je donesena u postupku zaključenja ili provedbe ugovora, pod uvjetom da je zahtjev nositelja podataka ispunjen ili ako postoje odgovarajuće mjere zaštite njegovih zakonitih interesa;

b) ako je kontrolor ovlašten na temelju zakona, koji takoder odreduje mjere zaštite zakonitih interesa nositelja podataka, za donošenje takve odluke.

Članak 30.

(Ulaganje prigovora)

(1) Kada nositelj podataka ustanovi ili posumnja da su kontrolor ili obradivač podataka povrijedili njegovo pravo ili da postoji izravna opasnost za povredu prava, može uložiti prigovor Agenciji radi zaštite svojih prava i zahtijevati:

a) da se kontrolor ili obradivač suzdrže od takvih činidbi i isprave činjenično stanje prouzročeno tim činidbama;

b) da kontrolor ili obradivač isprave ili dopune osobne podatke kako bi oni bili vjerodostojni i točni;

c) da osobni podaci budu blokirani ili uništeni.

(2) O zahtjevu nositelja podataka iz stavka (1) ovoga članka Agencija donosi rješenje koje dostavlja ulagatelju prigovora i kontroloru.

(3) Protiv rješenja Agencije nije dopušten priziv, ali se može pokrenuti upravni spor kod Suda Bosne i Hercegovine.

(4) Prilikom odlučivanja o prigovoru, Agencija postupa prema odredbama Zakona o upravnom postupku.

# Članak 31.

(Oslobadanje od odgovornosti)

(1) Agencija može osloboditi kontrolora podataka odgovornosti ako dokaže da nije mogao spriječiti povredu prava nositelja podataka koju je prouzročila osoba koja radi na obradbi osobnih podataka.

(2) Nositelj podataka, osim toga, od kontrolora ili obradivača može zahtijevati obustavljanje nepravilnosti, ispravak nezakonito prouzročenog činjeničnog stanja, te ispravak, dopunu, blokadu ili uništenje osobnih podataka.

Članak 32.

(Odgovornost za štetu)

(1) Kontrolor podataka dužan je nositelju podataka nadoknaditi materijalnu ili nematerijalnu štetu ukoliko mu je ona nanesena zbog povrede prava na privatnost.

(2) U sporovima o naknadi štete, nositelj podataka podnosi tužbu nadležnom sudu na čijem je području njegovo prebivalište ili boravište, ili nadležnom sudu na čijem je području kontrolorovo sjedište.

(3) Visinu novčane naknade za materijalnu štetu utvrduje nadležni sud, osim ukoliko se strane pred sudom sporazumno ne dogovore o visini naknade.

(4) Nematerijalna šteta nadoknaduje se javnom isprikom te isplatom pravedne novčane naknade.

(5) Kontrolor podataka odgovarat će ako je povredu prava nositelja podataka, propisanih ovim Zakonom, nanio i obradivač.

Članak 33.

(Oslobadanje od odgovornosti za štetu)

(1) Kontrolor podataka može se osloboditi odgovornosti za štetu, u cijelosti ili djelomično, ako dokaže da nije odgovoran za dogadaj koji je doveo do nastanka štete.

(2) Obeštećenje se neće isplatiti za štetu koju je oštećena strana prouzročila namjerno ili krajnjom nepažnjom.

POGLAVLJE IV. TIJELO ZADUŽENO ZA ZAŠTITU PODATAKA

Članak 34.

(Djelokrug propisivanja)

Na sva pitanja ustroja i upravljanja te druga pitanja značajna za funkcioniranje Agencije kao upravne organizacije, kao što je donošenje pravilnika o unutarnjem ustroju i ostalih podzakonskih propisa, upravni nadzor, odnos izmedu institucija Bosne i Hercegovine te odnos Agencije prema pravnim i fizičkim osobama, u mjeri u kojoj nisu propisana ovim Zakonom, primjenjuje se Zakon o ministarstvima i drugim organima uprave Bosne i Hercegovine i Zakon o upravi.

Članak 35.

(Definicija Agencije)

(1) Agencija je samostalna upravna organizacija osnovana radi osiguranja zaštite osobnih podataka na čijem je čelu ravnatelj.

(2)Agencija djeluje potpuno neovisno u obavljanju povjerenih joj dužnosti.

Članak 36.

(Financiranje)

Sredstva potrebna za financiranje rada Agencije osiguravaju se iz proračuna institucija Bosne i Hercegovine i medunarodnih obveza Bosne i Hercegovine.

Članak 37.

(Uspostava Agencije)

(1) Sjedište Agencije je u Sarajevu.

(2) Agencija može imati odjele i ostale organizacijske jedinice koje se uspostavljaju pravilnikom o unutarnjem ustroju.

Članak 38.

(Radni odnosi u Agenciji)

(1) Uposleni u Agenciji su državni službenici i uposlenici.

(2) Radni odnosi državnih službenika koji rade u Agenciji ureduju se Zakonom o državnoj službi u institucijama Bosne i Hercegovine.

(3) Radni odnosi uposlenika Agencije ureduju se Zakonom o radu u institucijama Bosne i Hercegovine.

(4) Radna mjesta na kojima rade državni službenici i ostali uposlenici ureduju se pravilnikom o unutarnjem ustroju.

# Članak 39.

(Nacionalna zastupljenost)

Struktura državnih službenika i uposlenika u Agenciji općenito odražava nacionalnu strukturu stanovništva Bosne i Hercegovine prema popisu stanovništva iz 1991. godine.

Članak 40.

(Nadležnosti i poslovi Agencije)

(1) Poslovi iz nadležnosti Agencije su:

a) nadgledanje provedbe odredaba ovoga Zakona i drugih zakona o obradbi osobnih podataka;

b) postupanje po uloženim prigovorima nositelja podataka;

# c) podnošenje godišnjeg izvješća o zaštiti osobnih podataka Parlamentarnoj skupštini Bosne i Hercegovine, koji treba biti dostupan javnosti;

d) praćenje uvjeta za zaštitu osobnih podataka davanjem prijedloga za usvajanje ili izmjenu zakona koji se odnose na obradbu osobnih podataka, te davanje mišljenja s prijedlozima tih zakona i briga o ispunjenju kriterija zaštite podataka koji proistječu iz medunarodnih sporazuma obvezujućih za Bosnu i Hercegovinu.

2) Agencija je ovlaštena:

a) putem inspekcije, za nadzor nad ispunjenjem obveza propisanih ovim Zakonom;

b) za vodenje Glavnog registra;

c) za primanje primjedaba i prigovore gradana koji se odnose na kršenje ovoga Zakona;

d) za donošenje provedbenih propisa, smjernica ili drugih pravnih akata sukladno zakonu;

e) za nalaganje blokade, brisanja ili uništavanja podataka, za privremenu ili trajnu zabranu obradbe, za upozoravanje ili opominjanje kontrolora;

f) za podnošenje zahtjeva za pokretanje prekršajnog postupka sukladno ovome Zakonu;

g) za davanje savjeta i mišljenja u svezi sa zaštitom osobnih podataka;

h) za suradnju sa sličnim tijelima u drugim državama;

i) za obavljanje drugih dužnosti propisanih zakonom;

j) za nadzor nad iznošenjem osobnih podataka iz Bosne i Hercegovine;

k) izreći kaznu unutar prekršajnog postupka, sukladno ovome Zakonu.

# Članak 41.

(Kontrola koju obavlja Agencija)

(1) Kada uoči nezakonitu obradbu osobnih podataka, Agencija zahtijeva od kontrolora da prekine takvu obradbu te nalaže druge mjere. Kontrolor bez odgode poduzima naložene mjere i o tomu u roku od 15 dana pismeno obavještava Agenciju.

(2) U obavljanju dužnosti Agencija može zahtijevati od kontrolora ili obradivača podataka dostavu informacija o bilo kojem pitanju, a takoder može i izvršiti uvid u bilo koji dokument i evidenciju u kojima mogu biti osobni podaci.

(3) Agencija ima pravo ulaska u sve prostorije u kojima se obraduju podaci. Ulazak i kontrola imovine i prostorija kontrolora podataka koji nisu propisani zakonom mogu se ostvariti jedino za vrijeme radnog vremena.

(4) Državne i službene tajne neće predstavljati zapreku Agenciji u ostvarivanju njezinih prava navedenih ovim člankom, ali su odredbe o tajnosti obvezujuće i za Agenciju.

(5) Javna tijela vlasti obvezna su Agenciji, na njezin zahtjev, pružiti potporu u obavljanju njezinih dužnosti.

Članak 42.

(Upravljanje - ravnatelj)

(1) Agencijom upravlja ravnatelj Agencije (u daljnjem tekstu: ravnatelj).

(2) Ravnatelj je za svoj rad i rad Agencije odgovoran Parlamentarnoj skupštini Bosne i Hercegovine.

(3) Ravnatelj ima jednog zamjenika.

(4) Zamjenik ravnatelja zamjenjuje ravnatelja u vrijeme njegove odsutnosti i obavija dužnosti koje mu prenese ravnatelj.

Članak 43.

(Imenovanje ravnatelja i zamjenika ravnatelja)

Parlamentarna skupština Bosne i Hercegovine imenuje ravnatelja i zamjenika ravnatelja na mandat od pet godina, uz mogućnost ponovnog imenovanja.

Članak 44.

(Posebni uvjeti za imenovanje ravnatelja i zamjenika ravnatelja)

Osim općih uvjeta, kandidat za ravnatelja i zamjenika ravnatelja mora imati:

a) naobrazbu diplomiranog pravnika najmanje VII. stupnja stručne spreme, odnosno bolonjskog sustava studiranja, s ostvarenih 240 bodova;

b) pet godina radnog iskustva na rukovodnim poslovima u upravi;

c) dokazano iskustvo u području poštivanja Ijudskih prava;

d) priznat visok moralni status.

# Članak 45.

(Uvjeti za suspenziju i razrješenje ravnatelja i zamjenika ravnatelja)

(1) Parlamentarna skupština može suspendirati ravnatelja i zamjenika ravnatelja ukoliko se otkrije nezakonitosti u radu Agencije.

(2) Suspenzija će trajati sve dok se konačnom odlukom ne utvrde nezakonitosti u radu Agencije.

(3) Parlamentarna skupština Bosne i Hercegovine može razriješiti ravnatelja i zamjenika ravnatelja prije isteka njegovog manadata:

a) na njegov zahtjev;

b) ako trajno nije u mogućnosti obavljati svoje dužnosti;

c) ako se utvrde nezakonitosti u radu Agencije;

d) ako mu je konačnom odlukom utvrdena disciplinska odgovornost;

e) ako mu je izrečena pravomoćna zatvorska kazna u trajanju duljem od šest mjeseci.

Članak 46.

(Dužnosti i odgovornosti ravnatelja)

(1) Ravnatelj:

a) predstavlja Agenciju;

b) izraduje godišnji plan rada prema smjernicama predsjedatelja Vijeća ministara, te godišnji proračun Agencije i predlaže ih za usvajanje Vijeću ministara;

c) upravlja i usmjerava poslove iz nadležnosti Agencije;

d) predlaže nadležnom tijelu pokretanje pregovora vezanih uz zaključenje medunarodnih sporazuma o suradnji u svezi s pitanjem zaštite osobnih podataka;

e) obavlja stalne analize radi racionalnog rasporeda uposlenih i tehničkih sredstava.

(2) Osim dužnosti i odgovornosti iz stavka (1) ovoga članka, ravnatelj obavlja i druge poslove, kao što su:

a) predlaže Vijeću ministara pravilnik o unutarnjem ustroju, uključujući ukupni broj uposlenih i kriterije za popunu, drugih pravilnika i drugih propisa predvidenih zakonom, sukladno Zakonu o ministarstvima i drugim tijelima Bosne i Hercegovine;

b) imenuje voditelje organizacijskih jedinica Agencije;

c) dodjeljuje zadaće pomoćnicima ravnatelja, sukladno zakonu;

d) odlučuje o pravima i dužnostima iz radnog odnosa državnih službenika i ostalih uposlenika, sukladno valjnim zakonima iz ovoga područja;

e) nabavija opremu i druga materijalna sredstava za potrebe Agencije;

f) podnosi godišnje izvješće o radu Vijecu ministara, a po potrebi ili na zahtjev ministra, podnosi i posebna izvješća;

g) dostavija izvješća Parlamentarnoj skupštini Bosne i Hercegovine i Vijeću ministara;

h) obavlja i druge dužnosti propisane zakonom.

(3) Ravnatelj je odgovoran za zakonit rad Agencije i za zakonito trošenje sredstava dodijeljenih Agenciji iz proračuna institucija Bosne i Hercegovine i medunarodnih obveza Bosne i Hercegovine.

Članak 47.

(Kontrola aktivnosti Agencije)

Parlamentarna skupština Bosne i Hercegovine može, po potrebi, zatražiti kontrolu rada Agencije.

# POGLAVLJE IVa. OSOBNI PODACI BIVŠIH INSTITUCIJA

Članak 47a.

(Osobni podaci bivših institucija)

(1) Bivše institucije, u smislu ovoga Zakona, jesu tijela uprave, tijela izvršne i sudbene vlasti, kao i društvene organizacije Socijalističke Federativne Republike Jugoslavije.

(2) Osobne podatke koje su pohranile bivše institucije mogu koristiti javna tijela BiH koja po prirodi poslova obnašaju iste nadležnosti, sukladno ovome Zakonu.

# Članak 47b.

# (Uvjeti za obradu podataka bivših institucija)

(1) Javnim tijelima u Bosni i Hercegovini dopušteno je obradivati podatke bivših institucija u sljedecim slučajevima:

a) kada je obrada podataka potrebna za zakonito obavljanje dužnosti unutar njihovoga djelokruga;

b) kada obnavljanje tih podataka predstavija neprimjer napor;

c) kada nositelj podataka nije podnio prigovor za obradu u skladu s Člankom 47c. ovoga Zakona;

d) kada su nadležnost i odgovornost javnog tijela koje obraduje podatke jasno odredeni.

(2) Osobni podaci koji se obraduju u skladu sa stavkom (1) ovoga Članka obraduju se isključivo u svrhu provodenja nadležnosti javnog tijela.

# Članak 47c.

(Pravo na prigovor zbog obrade podataka bivših institucija)

(1) Nositelj podataka može podnijeti prigovor na obradu podataka bivših institucija ako su ti podaci prikupljeni bez njegove suglasnosti ili ako je to u suprotnosti s važecim zakonskim pravilima.

(2) Nositelj podataka treba biti na primjeren način obaviješten o:

a) izvoru tih podataka;

b) svrsi njihovog izvornog korištenja;

c) vrsti i opsegu namjeravane obrade;

d) sadašnjem javnom tijelu koje je odgovorno za obradu podataka i e) moguénosti podnošenja prigovora na obradu.

(3) Prije početka obrade podataka javno tijelo može općenito obavijestiti nositelje podataka, ako pojedinačno priopéenje predstavlja neprimjeren napor ili ako legitiman interes nositelja podataka ne prevlada, a u tom je slučaju potrebno osobno upoznati nositelja podataka s obradom podataka.

# Članak 47d.

# (Brisanje osobnih podataka bivših institucija)

(1) Ako obrada podataka bivših institucija nije dopuštena u skladu s Člankom 47b. ovoga Zakona, onda javno tijelo u čijem je posjedu taj podatak treba predati nadležnome arhivu.

(2) Nositelj podataka može zahtijevati brisanje podataka bivših institucija ako su oni nezakonito prikupljeni.

(3) Javno tijelo koje zaprimi takav zahtjev dužno je donijeti odluku o brisanju podataka ako to nije protivno javnom interesu ili legitimnim interesima treće strane.

POGLAVLJE V. KAZNENE ODREDBE

Članak 48.2

(1) Novčanom kaznom u iznosu od 50.000 KM do 100.000 KM kaznit će se za prekršaj kontrolor:

a) ako protupravno obraduje posebnu kategoriju osobnih podataka (članak 9.);

b) ako prenosi osobne podatke u inozemstvo, a u državi u koju se prenose nisu zadovoljeni uvjeti predvideni člankom 5. ovoga Zakona i pod uvjetom da strani kontrolor za sve podatke ne ispoštuje ista načela zaštite podataka (članak 18.);

(2) Za prekršaj iz stavka (1) ovoga Članka kaznit će se odgovorna osoba u kontroloru novčanom kaznom u iznosu od 1.000 KM do 15.000 KM.

(3) Za prekršaj iz stavka (1) ovoga članka kaznit će se uposlenik u kontroloru novčanom kaznom u iznosu od 500 KM do 10.000 KM.

Članak 49.3

(1) Novčanom kaznom u iznosu od 10.000 KM do 100.000 KM kaznit će se za prekršaj kontrolor:

a) ako obraduje osobne podatke suprotno članku 4. ovoga Zakona;

b) ako obraduje osobne podatke bez suglasnosti nositelja podataka (članak 5. stavak (1));

c) ako obraduje osobne podatke bez suglasnosti nositelja podataka a nije ispunjen nijedan od uvjeta iz članka 6;

d) ako ne provjeri jesu li osobni podaci koje obraduje vjerodostojni i točni (članak 7. stavak (1));

e) ako bez odgode ne uništi netočne i nepotpune podatke (članak 7. stavak (2));

f) ako obraduje osobne podatke na temelju posebnog zakona a ne poštuje pravo na zaštitu privatnog i osobnog života nositelja podataka (članak 8. stavak (1));

g) ako prenosi osobne podatke, odnosno objedinjuje dosjee i evidencije a da nisu zadovoljeni propisani uvjeti (članak 8. stavak (2));

h) ako automatski obraduje posebnu kategoriju osobnih podataka a nije osigurao zakonom predvidenu zaštitu (članak 10.);

i) ako ne poduzme potrebne mjere i postupke protiv neovlaštenog ili slučajnog pristupa, mijenjanja, uništenja ili gubitka, neovlaštenog prijenosa, drugih oblika nezakonite obradbe, kao i mjere protiv zlouporabe osobnih podataka (članak 11. stavak (2));

j) ako ne sačini plan sigurnosti podataka (članak 11. stavak (4));

k) ako povjeri obradbu osobnih podataka obradivaču a da s njim nije sačinio ugovor o tomu (Članak 12. stavak (1));

1) ako obradivač podataka svoju odgovornost prenese na drugoga obradivača a za to nije izričito dobio kontrolorovu uputu (članak 12. stavak (4));

m) ako protupravno dade osobne podatke trećoj strani (članak 17.);

n) ako podatke prikupljene i pohranjene u statističke, arhivske i znanstvene svrhe koristi u druge svrhe (članak 20. stavak (1));

o) ako objavi informaciju dobivenu prilikom obradbe osobnih podataka za statističke, arhivske i znanstvene svrhe bez suglasnosti nositelja podataka (članak 21.);

p) ako ne postupi po zahtjevu Agencije da prekine nezakonitu obradbu osobnih podataka i ne poduzme naložene mjere (članak 41. stavak (1));

q) ako kontrolor ili obradivač ne dostavi informaciju na zahtjev Agencije ili onemogući Agenciji uvid u bilo koji dokument ili evidenciju u kojima mogu biti osobni podaci (članak 41. stavak (2));

r) ako onemogući ulazak službenicima Agencije u bilo koje prostorije u kojima se obraduju osobni podaci (članak 41. stavak (3));

s) ne odredi zastupnika za obradu podataka u Bosni i Hercegovini (članak 12a.);

t) obavlja videonadzor, a nije donio odluku koja će sadržavati pravila obrade i/ili nije istaknuo obavijest o videonadzoru na vidnom mjestu (članak 21a.).

(2) Za prekršaj iz stavka (1) ovoga Članka kaznit će se odgovorna osoba u kontroloru novčanom kaznom u iznosu od 500 KM do 10.000 KM.

(3) Za prekršaj iz stavka (1) ovoga članka kaznit će se uposlenik u kontroloru novčanom kaznom u iznosu od 300 KM do 5.000 KM.

Članak 50.4

(1) Novčanom kaznom u iznosu od 5.000 KM do 50.000 KM kaznit će se za prekršaj kontrolor:

a) ako obraduje osobne podatke na temelju suglasnosti nositelja podataka koja nije sačinjena sukladno Članku 5. stavak (2);

b) ako ne može dokazati postojanje suglasnosti i ne čuva suglasnost za vrijeme obradbe osobnih podataka za koju je dana suglasnost (članak 5. st. (4) i (5));

c) ako povjeri obradbu osobnih podataka obradivaču a da ugovor ne sadrži propisane elemente (članak 12. stavak (2));

d) ako obradivač podataka započne obradbu na temelju ugovora ili pravnog akta koji ne obvezuje obradivača prema kontroloru (članak 12. stavak (3));

e) ako ne ustroji i ne vodi propisanu evidenciju (članak 13.);

f) ako Agenciji ne dostavi podatke iz evidencije iz članka 13. (članak 14. stavak (1);

g) ako uspostavi zbirku osobnih podataka prije dostave zahtjeva Agenciji (članak 14. stavak (2));

h) ako započne uspostavu zbirke osobnih podataka a da nije dobio suglasnost Agencije ili nisu istekla dva mjeseca od podnošenja zahtjeva Agenciji (članak 14. stavak (3));

i) ako u roku od 14 dana Agenciji ne dostavi podatke o uspostavi zbirke osobnih podataka ili o primjenama u ustrojenim zbirkama (Članak 14. stavak (5));

j) ako ne vodi posebnu evidenciju o osobnim podacima koji su dani trećoj strani (članak 17.   
stavak (5));

k) ako obraduje osobne podatke za novinarske svrhe, svrhe umjetničkog i literarnog izražavanja suprotno odredbama o sigurnosti i povjerljivosti podataka (članak 19. stavak (2));

1) ako osobne podatke ne učini anonimnim nakon obradbe za statističke, arhivske i znanstvene svrhe (članak 20. stavak (2));

m) ako prilikom obradbe podataka za statističke, arhivske i znanstvene svrhe ne osigura razinu zaštite propisanu ovim Zakonom (članak 20. stavak (3));

n) ako prije početka prikupljanja podataka ne obavijesti nositelja podataka, osim ako on već nije obaviješten o tomu (članak 22.);

o) ako ne izvijesti nositelja podataka o trećoj strani koja mu je dostavila osobne podatke (članak 23.);

p) ako na temelju zahtjeva nositelja podataka jednom godišnje, bez naknade, ne dostavi informaciju u svezi s obradbom njegovih osobnih podataka (članak 25. stavak (1));

q) ako ne dostavi informaciju u pisanom i razumljivom obliku u roku od 30 dana od dana podnošenja zahtjeva (članak 25. stavak (3));

r) ne osigura nositelju podataka podnošenje besplatnog prigovora glede budućeg korištenja ili prijenosa njegovih podataka u svrhu izravnog marketinga ili ne obavijesti nositelja podataka prije prvog prijenosa njegovih podataka trecoj strani u svrhu izravnog marketinga (članak 26. stavak (1);

s) dostavi osobne podatke trećoj strani bez suglasnosti nositelja podataka (članak 26.   
stavak (2));

t) ako Agenciji ne podnese godišnje izvješće o odbijenim zahtjevima (članak 26. stavak (3));

u) ako donese odluku isključivo na temelju automatske obradbe osobnih podataka (članak 29.).

v) ne navede razloge zbog kojih je odbijen zahtjev kojim je tražena informacija (članak 28. stavak (3));

z) ne podnese Agenciji godišnje izvješće o odbijenim zahtjevima nositelja podataka (Članak 28. stavak (4)).

(2) Za prekršaj iz stavka (1) ovoga Članka kaznit će se odgovorna osoba u kontroloru novčanom kaznom u iznosu od 200 KM do 5.000 KM.

(3) Za prekršaj iz stavka (1) ovoga članka kaznit će se zaposlenik kontrolora novčanom kaznom u iznosu od 100 KM do 1.000 KM.

Članak 51.5

Novčanom kaznom u iznosu od 500 KM do 5.00 KM kaznit će se za prekršaj osoba koje obraduje osobne podatke suprotno uvjetima i opsegu koje odredi kontrolor ili obradivač (članak 16. stavak (1)).

Članak 52.6

Novčanom kaznom u iznosu od 500 KM do 5.000 KM kaznit će se za prekršaj odgovorna osoba u javnom tijelu:

a) koje ne donese propis radi provodenja ovoga Zakona (članak 11. stavak (3));

b) koje ne pruži potporu Agenciji u obavljanju njezine dužnosti (članak 41. stavak (5)).

POGLAVLJE VI. PRIJELAZNE I ZAVRŠNE ODREDBE

Članak 53.

(Donošenje podzakonskih propisa)

(1) Vijeće ministara donijet će propise iz čl. 11. i 15. ovoga Zakona u roku od šest mjeseci od dana stupanja na snagu ovoga Zakona.

(2) Vijeće ministara može donijeti i druge propise nužne za provedbu ovoga Zakona.

Članak 54.

(Postupak pristupa informacijama od javnog interesa)

Odredbe ovoga Zakona uzet će se u obzir prilikom primjene Zakona o slobodi pristupa informacijama.

Članak 55.

(Mjere u prijelaznom razdoblju)

(1) Kontrolor koji je obradivao osobne podatke do dana stupanja na snagu ovoga Zakona i koji podliježe obvezi iz članka 15. dužan je izvršiti ovu obvezu najkasnije u roku od šest mjeseci od dana stupanja na snagu ovoga Zakona.

(2) Obradba osobnih podataka obavljena prije stupanja na snagu ovoga Zakona bit će usuglašena sa ovim Zakonom do 31. prosinca 2006. godine.

Članak 56.

(Imenovanja)

(1) Agencija će početi rad na temelju posebne odluke Vijeća ministara, ali ne prije 1. siječnja 2006. godine.

(2) Do okončanja imenovanja ravnatelja, Povjerenstvo za zaštitu osobnih podataka, imenovano sukladno Zakonu o zaštiti osobnih podataka ("Službeni glasnik BiH", broj 32/01) nastavlja rad sukladno ovome Zakonu.

Članak 57.

(Prestanak važenja prethodnog Zakona)

(1) Danom stupanja na snagu ovoga Zakona prestaje važiti Zakon o zaštiti osobnih podataka ("Službeni glasnik BiH", broj 32/01).

(2) Propisi doneseni na temelju Zakona o zaštiti osobnih podataka ("Službeni glasnik BiH", broj 32/01) primjenjivat će se do donošenja propisa na temelju ovoga Zakona.

Članak 58.

(Stupanje na snagu)

Ovaj Zakon stupa na snagu osmoga dana od dana objave u "Službenom glasniku BiH".

\*\*\*

"Službeni glasnik BiH" broj 76/11

# Članak 27.

(Stupanje na snagu)

Ovaj Zakon stupa na snagu osmoga dana od dana objave u "Službenom glasniku BiH.