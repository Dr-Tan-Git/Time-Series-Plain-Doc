De minister van Justitie, Veiligheid en Integratie,

A.C.G. Bikker

# IN NAAM VAN DE KONING!

# DE GOUVERNEUR van Aruba,

In overweging genomen hebbende:

dat het wenselijk is in de Landsverordening Veiligheidsdienst Aruba (AB 2002 no. 115) wijzigingen aan te brengen ter bevordering van de werkzaamheden van de Veiligheidsdienst Aruba;   
dat in het in dat kader tevens wenselijk is de Landsverordening op de justitiële documentatie en op de verklaringen omtrent het gedrag (AB 1989 no. GT 83) en de Landsverordening persoonsregistraties (AB 2011 no. 37) aan te passen;

Heeft, de Raad van Advies gehoord, met gemeen overleg der Staten, vastgesteld onderstaande landsverordening:

# Artikel I

De Landsverordening Veiligheidsdienst Aruba (AB 2002 no. 115) wordt als volgt gewijzigd:

A artikel 1 wordt als volgt gewijzigd: 1°. de omschrijving van “de Minister" komt te luiden: de minister, belast met algemene zaken; 2º. de punt na de omschrijving van het begrip “veiligheidsonderzoek" wordt vervangen door een puntkomma en er worden vijf definities toegevoegd, luidende:

# aanbieder van een communicatiedienst

: de natuurlijke persoon of rechtspersoon die in de uitoefening van een beroep of bedrijf aan de gebruikers van zijn dienst de mogelijkheid biedt te communiceren met behulp van een geautomatiseerd werk, of gegevens verwerkt of opslaat ten behoeve van een zodanige dienst of de gebruikers van die dienst;

gebruiker van een communicatiedienst

: de natuurlijke persoon of rechtspersoon die met de aanbieder van een communicatie dienst een overeenkomst is aangegaan met betrekking tot het gebruik van die dienst of die feitelijk gebruik maakt van een zodanige dienst;

gegevens

: iedere weergave van feiten, begrippen of instructies, op een overeengekomen wijze, geschikt voor overdracht, interpretatie of verwerking door personen of geautomatiseerde werken;

gegevensverwerking of verwerking van gegevens

: elke handeling of elk geheel van handelingen met betrekking tot gegevens, waaronder in ieder geval het verzamelen, vastleggen, ordenen, bewaren, bijwerken, wijzigen, opvragen, raadplegen, gebruiken, verstrekken door middel van doorzending, verspreiding of enige andere vorm van terbeschikkingstelling, samenbrengen, met elkaar in verband brengen, alsmede het afschermen, uitwissen of vernietigen van gegevens; : het Gerecht in Eerste Aanleg van Aruba;

Gerecht

Hof

: het Gemeenschappelijke Hof van Justitie van Aruba, Curaçao, Sint Maarten en van Bonaire, Sint Eustatius en Saba.

B in het opschrift van §2 en §6 wordt het woord “dienst" vervangen door: Dienst.

C artikel 3, tweede lid, wordt als volgt gewijzigd:

1°. onderdeel a komt te luiden:

a. het verrichten van onderzoek met betrekking tot organisaties en personen, die door de doeleinden die zij nastreven, dan wel door hun activiteiten aanleiding geven tot het ernstige vermoeden dat zij een gevaar vormen voor de in artikel 2, eerste lid, genoemde belangen;.

2º. de punt na onderdeel c wordt vervangen door een puntkomma en er wordt een onderdeel toegevoegd, luidende:

d. het opstellen van dreigings- en risicoanalyses op verzoek van de Minister of de ministers ten behoeve van de beveiliging van de bij landsbesluit aangewezen personen, of de bewaking en beveiliging van de bij landsbesluit aangewezen objecten en diensten.

CA na artikel 3 worden twee artikelen ingevoegd, luidende: Artikel 3a

De Dienst is bevoegd tot het verwerken van gegevens met inachtneming van de eisen die daaraan bij of krachtens deze landsverordening zijn gesteld.

# Artikel 3b

1. De verwerking van gegevens vindt slechts plaats voor een bepaald doel en slechts voor zover dat noodzakelijk is voor een goede uitvoering van de bij of krachtens deze landsverordening gestelde regels.

2. De verwerking van gegevens geschiedt in overeenstemming met de wet en op behoorlijke en zorgvuldige wijze.

3. De gegevens die in het kader van de uitvoering van de werkzaamheden van de Dienst worden verwerkt, zijn voorzien van een aanduiding omtrent de mate van betrouwbaarheid dan wel een verwijzing naar het document of de bron waaraan de gegevens zijn ontleend.

D artikel 4, eerste, tweede en derde lid, komt te luiden:

1. De Dienst is, met inachtneming van het bepaalde bij of krachtens deze landsverordening, bevoegd tot het verzamelen van gegevens:

a. uit voor een ieder toegankelijke informatiebronnen;   
b. uit informatiebronnen waarvan aan de Dienst een recht op kennisneming van de aldaar berustende gegevens is verleend;   
c. met toepassing van bijzondere inlichtingenmiddelen als bedoeld in artikel 7, 7a en 7b;   
d. in het kader van de samenwerking met inlichtingen- en veiligheidsdiensten en met andere instanties.

2. Het Hoofd en het door hem gemachtigde personeel zijn bevoegd zich bij de uitvoering van hun werkzaamheden, dan wel ter ondersteuning van de goede uitvoering van deze werkzaamheden zich voor het verzamelen van gegevens te wenden tot een ieder die geacht kan worden in staat te zijn voor de Dienst relevante gegevens te verstrekken.

3. De Dienst is bevoegd zich bij de uitvoering van zijn werkzaamheden, voor het verzamelen van gegevens te wenden tot de persoon, belast met de leiding van een organisatorische eenheid van het Land, die aan het Hoofd op diens verzoek de inlichtingen verschaft waarom deze vraagt, ongeacht of het een organisatorische eenheid betreft waarvoor een bijzondere geheimhoudingsplicht geldt; alsdan zijn eventuele op die verstrekking betrekking hebbende bijzondere wettelijke voorschriften niet van toepassing.

DA na artikel 4 worden twee artikelen ingevoegd, luidende:

Artikel 4a

1. Bij het verzamelen van gegevens maakt de Dienst slechts gebruik van die bevoegdheid, die gelet op de omstandigheden van het geval, waaronder de ernst van de bedreiging van de door de Dienst te beschermen belangen, mede in vergelijking met andere beschikbare bevoegdheden voor de betrokkene het minste nadeel oplevert.

2. De uitoefening van een bevoegdheid blijft achterwege, indien de uitoefening ervan voor betrokkene een onevenredig nadeel in vergelijking met het daarbij na te streven doel oplevert.

3. De uitoefening van een bevoegdheid dient evenredig te zijn aan het daarmee beoogde doel.

4. De uitoefening van een bevoegdheid wordt onmiddellijk gestaakt, indien het doel waartoe de bevoegdheid is uitgeoefend is bereikt dan wel met de uitoefening van een minder ingrijpende bevoegdheid kan worden volstaan.

# Artikel 4b

1. De Dienst is bevoegd tot het al dan niet met gebruikmaking van een technisch hulpmiddel stelselmatig verzamelen van gegevens omtrent personen uit voor een ieder toegankelijke informatiebronnen.

2. De uitoefening van de bevoegdheid, bedoeld in het eerste lid, is slechts toegestaan indien het Hoofd daarvoor toestemming heeft verleend.

E artikel 5 wordt als volgt gewijzigd:

1°. in het eerste lid wordt in de aanhef het woord verzameld" vervangen door “verwerkt” en wordt de punt na onderdeel e vervangen door een puntkomma en wordt een onderdeel toegevoegd, luidende:

f. omtrent wie dat noodzakelijk is in het kader van het opstellen van de dreigings- en risicoanalyses, bedoeld in artikel 3, tweede lid, onderdeel d.

2º. in het tweede lid wordt het woord verzamelt" vervangen door verwerkt" en wordt het woord verzameling" telkens vervangen door “verwerking”.

F na artikel 5 wordt een artikel ingevoegd, luidende:

Artikel 5a

1. De dreigings- en risicoanalyses, bedoeld in artikel 3, tweede lid, onderdeel d, worden opgesteld naar aanleiding van gegevens die worden verstrekt door:

a. een persoon die aangewezen is op grond van artikel 3, tweede lid, onderdeel d;   
b. degenen die belast zijn met de behartiging van de belangen van een persoon, bedoeld in artikel 3, tweede lid, onderdeel d;   
C. degenen die belast zijn met de behartiging van de belangen van de objecten of de diensten, die zijn aangewezen op grond van artikel 3, tweede lid, onderdeel d;   
d. de Dienst;   
e. de politie;   
f. het Openbaar Ministerie.

2. De Dienst is slechts bevoegd gegevens te verzamelen ten behoeve van het opstellen van de dreigings- en risicoanalyses, bedoeld in artikel 3, tweede lid, onderdeel d, indien de gegevens die op grond van het eerste lid zijn verstrekt dat noodzakelijk maken.

G na artikel 6 worden drie artikelen ingevoegd, luidende: Artikel 6a

1. De geschiktheid en bekwaamheid van kandidaten voor de functie van Hoofd wordt door een selectiecommissie beoordeeld.

2. De selectiecommissie, bedoeld in het eerste lid, bestaat uit drie leden, onder voorzitterschap van de procureur-generaal. De voorzitter van de Raad van Advies en de vicepresident van het bestuur van het Hof die werkzaam en woonachtig is in Aruba maken voorts deel uit van de selectiecommissie.

3. Een voordracht voor een kandidaat voor de functie van Hoofd bevat slechts de naam van één kandidaat.

# Artikel 6b

1. Een bijzonder inlichtingenmiddel als bedoeld in de artikelen 7, eerste lid, 7a en 7b mag slechts worden toegepast, voor zover dat noodzakelijk is voor de goede uitvoering van de werkzaamheden, bedoeld in artikel 3, tweede lid, onderdeel a.

2. Een bijzonder inlichtingenmiddel als bedoeld in de artikelen 7, eerste lid, 7a en 7b kan, in afwijking van het bepaalde in het eerste lid, voorts worden toegepast ter ondersteuning van een goede taakuitvoering van de Dienst, voor zover dat noodzakelijk is om:

a. te beoordelen of het noodzakelijk is bijzondere veiligheidsmaatregelen te treffen voor een persoon die werkzaam is voor of ten behoeve van de Dienst in verband met de vervulling door deze persoon van een aan hem op te dragen dan wel opgedragen taak;   
b. te beoordelen of de personen met wier medewerking gegevens worden verzameld betrouwbaar zijn.

# Artikel 6c

1. De toestemming voor de toepassing van een bijzonder inlichtingenmiddel als bedoeld in de artikelen 7, eerste lid, onderdelen b, c, g en h, 7a en 7b, wordt, voor zover bij of krachtens deze landsverordening niet anders is bepaald, verleend voor een periode van ten hoogste drie maanden en kan telkens op een daartoe strekkend verzoek worden verlengd voor eenzelfde periode.

2. De toestemming voor de toepassing van een bijzonder inlichtingenmiddel als bedoeld in artikel 7, eerste lid, onderdeel d, wordt verleend voor een periode van een jaar en kan telkens op een daartoe strekkend verzoek daartoe worden verlengd voor eenzelfde periode.

3. Bij landsbesluit, houdende algemene maatregelen, worden regels gesteld ten aanzien van de vereisten voor een verzoek om toestemming voor de toepassing van een bijzonder inlichtingenmiddel als bedoeld in de artikelen 7, eerste lid, 7a en 7b, alsmede voor een verzoek om verlenging van een toestemming.

H artikel 7 wordt als volgt gewijzigd:

1°. het eerste lid komt te luiden:

1. Onverminderd de bevoegdheid tot gegevensverzameling, bedoeld in artikel 4 en artikel 4b, is de Dienst bevoegd de volgende bijzondere inlichtingenmiddelen toe te passen:

a. het aan een aanbieder van een communicatiedienst opdragen om de naam, het adres, het telefoonnummer en het soort dienst van een gebruiker van een communicatiedienst, alsmede van gegevens met betrekking tot het telecommunicatieverkeer van een gebruiker van een communicatiedienst, alsmede van andere bij landsbesluit, houdende algemene maatregelen, aangewezen gegevens van een gebruiker te verstrekken;

b. het observeren van natuurlijke personen of van zaken en het daarbij vastleggen van gegevens, al dan niet met behulp van observatie- en registratiemiddelen;

c. het volgen van natuurlijke personen of van zaken en het daarbij vastleggen van gegevens, al dan niet met behulp van volgmiddelen, plaatsbepalingsapparatuur en registratiemiddelen;

d. de inzet van personen, niet-zijnde personeel, die, al dan niet met gebruikmaking van een aangenomen identiteit of hoedanigheid incidenteel of voor bepaalde tijd belast zijn met het verzamelen van gegevens omtrent organisaties of individuele personen;

e. het oprichten en de inzet van rechtspersonen ter ondersteuning van operationele activiteiten;   
f. het betreden en het doorzoeken van besloten plaatsen;   
g. het openen en onderzoeken van gesloten voorwerpen;   
h. het met een technisch hulpmiddel aftappen, opnemen en afluisteren van gesprekken, telecommunicatie of geautomatiseerde gegevensoverdracht.

2°. in het tweede lid wordt “onderdeel e" vervangen door onderdeel g" en wordt het zinsdeel “alsmede het binnendringen in geautomatiseerde bestanden” vervangen door “alsmede het al dan niet met gebruikmaking van een technisch hulpmiddel, valse signalen, valse sleutels, valse hoedanigheid of door tussenkomst van het geautomatiseerd werk van een derde, binnendringen in een geautomatiseerd werk".

3º. het derde lid komt te luiden:

3. De in het eerste lid omschreven bijzondere inlichtingenmiddelen worden alleen toegepast indien door het Hoofd is vastgesteld dat de beoogde verzameling van gegevens niet kan plaatsvinden op de in artikel 4, eerste, tweede en derde lid, beschreven wijze.

4º. na het vierde lid wordt een lid toegevoegd, luidende:

5. De in het eerste lid omschreven bijzondere inlichtingenmiddelen worden niet toegepast bij de uitvoering van de werkzaamheden, genoemd in artikel 3, tweede lid, onderdelen b, c en d.

HA na artikel 7 worden twee artikelen ingevoegd, luidende:

Artikel 7a

1. Voor de toepassing van de bijzondere inlichtingenmiddelen, bedoeld artikel 7, eerste lid, onderdelen g en h, is de Dienst bevoegd tot het verkennen van de technische kenmerken van geautomatiseerde werken die op een communicatienetwerk zijn aangesloten.

2. De uitoefening van de in het eerste lid bedoelde bevoegdheid is slechts toegestaan, indien de ministers daarvoor op een daartoe strekkend verzoek, schriftelijk toestemming hebben gegeven aan het

Hoofd. Een afschrift van deze toestemming wordt aan de Commissie binnen 2x24 uur toegezonden.

3. Indien bij het verzoek om toestemming het nummer of het technisch kenmerk nog niet bekend is, wordt de toestemming slechts verleend onder de voorwaarde dat de bevoegdheid slechts mag worden uitgeoefend, zodra het desbetreffende nummer of het technisch kenmerk bekend is. De Dienst is bevoegd tot het gebruik van een technisch hulpmiddel waarmee het nummer of het technisch kenmerk, bedoeld in de eerste volzin, kan worden verkregen. De Dienst is bevoegd om in dat kader van de daarbij ontvangen gegevens kennis te nemen voor zover en zolang dat noodzakelijk is ter vaststelling van het juiste nummer of het technisch kenmerk. Ontvangen gegevens die geen betrekking hebben op het hier bedoelde nummer of het technisch kenmerk worden terstond vernietigd.

4. Het Hoofd wijst aan hem ondergeschikte ambtenaren aan die bij uitsluiting van anderen zijn belast met de feitelijke uitvoering van de in het eerste lid bedoelde bevoegdheid.

5. Een ingevolge het tweede lid verleende toestemming voor het binnendringen in een geautomatiseerd werk van een persoon of organisatie omvat, voor de duur van de verleende toestemming, tevens de bevoegdheid om binnen te dringen in een ander geautomatiseerd werk van die persoon of organisatie voor zover dat in de plaats treedt van of een aanvulling is op het geautomatiseerde werk waar oorspronkelijk de toestemming voor is verleend.

6. Voor de toepassing van dit artikel wordt onder technisch kenmerk verstaan ieder kenmerk, niet zijnde een nummer, dat gebruikt wordt bij het overbrengen van communicatie of de verbinding tussen geautomatiseerde werken.

# Artikel 7b

1. Tot de bevoegdheid voor de toepassing van het bijzondere inlichtingenmiddel, bedoeld in artikel 7, eerste lid, onderdeel g, met het oog op het binnendringen in geautomatiseerde werken als bedoeld in het tweede lid van artikel 7, behoort tevens de bevoegdheid tot:

a. het doorbreken van enige beveiliging;   
b. het aanbrengen van technische voorzieningen teneinde versleuteling van gegevens opgeslagen of verwerkt in het geautomatiseerde werk ongedaan te maken;   
c. het aanbrengen van technische voorzieningen in verband met de toepassing van de bijzondere inlichtingenmiddelen, bedoeld in artikel 7, eerste lid, onderdelen b, c en h;   
d. het overnemen van de gegevens opgeslagen of verwerkt in het geautomatiseerde werk.

2. Artikel 7a, tweede tot en met het vijfde lid, is van overeenkomstige toepassing.

3. De Dienst is bevoegd zich te wenden tot degene van wie redelijkerwijs vermoed wordt dat hij kennis draagt van de wijze van versleuteling van de gegevens opgeslagen of verwerkt in het geautomatiseerde werk als bedoeld in het eerste lid met de opdracht alle noodzakelijke medewerking te verlenen tot het ontsleutelen van de gegevens door hetzij deze kennis ter beschikking te stellen, hetzij de versleuteling ongedaan te maken.

4. De bevoegdheid, bedoeld in het derde lid, mag slechts worden uitgeoefend indien door de Minister op een daartoe strekkend verzoek toestemming is verleend aan het Hoofd.

5. Degene aan wie een opdracht als bedoeld in het derde lid wordt gericht is verplicht daaraan te voldoen.

artikel 8 wordt als volgt gewijzigd:

1°. het eerste lid komt te luiden:

1. De toepassing van de bijzondere inlichtingenmiddelen, bedoeld in artikel 7, eerste lid, onderdelen a, b en c, geschiedt slechts met bijzondere schriftelijke machtiging van het Hoofd.

2°. het tweede lid wordt als volgt gewijzigd:

a. de woorden “artikel 7, eerste lid, onderdelen d, e en f" worden vervangen door: artikel 7, eerste lid, onderdelen e, f, g en h.   
b. de zinsnede “en de minister, belast met telecommunicatie," vervalt.

3º. in het derde lid wordt de zinsnede aanvangende met het woord genoemd" en eindigend met het woord “bedrijf" vervangen door: genoemd in artikel 7, eerste lid, onderdeel h, kan toepassen, treft iedere aanbieder van een communicatiedienst in zijn bedrijf.

4º. aan het artikel wordt na het derde lid een lid toegevoegd, luidende:

4. De aanbieder van telecommunicatiedienst is verplicht aan een opdracht ter verstrekking van de bij of krachtens artikel 7, eerste lid, onderdeel a, bedoelde gegevens te voldoen.

J na artikel 8 wordt een artikel ingevoegd, luidende:

Artikel 8a

1. De inzet van natuurlijke personen, bedoeld in artikel 7, eerste lid, onderdeel d, door het personeel geschiedt met een bijzondere schriftelijke machtiging van het Hoofd. Van de afgifte van een machtiging, wordt door het Hoofd binnen 2 x 24 uur schriftelijke mededeling gedaan aan de Commissie. Indien een in te zetten natuurlijke persoon justitiële antecedenten heeft, wordt in de schriftelijke mededeling aan de Commissie daarvan expliciet melding van gedaan.

2. De natuurlijke persoon, bedoeld in artikel 7, eerste lid, onderdeel d, kan bij instructie van het Hoofd tevens worden belast met het verrichten van handelingen die tot gevolg kunnen hebben dat medewerking wordt verleend aan het plegen van een strafbaar feit, dan wel een strafbaar feit wordt gepleegd. Een instructie als bedoeld in de eerste volzin wordt slechts gegeven, indien een goede taakuitvoering van de Dienst dan wel de veiligheid van de betrokken natuurlijke persoon daartoe noodzaakt.

3. De natuurlijke persoon, bedoeld in artikel 7, eerste lid, onderdeel d, brengt bij de uitvoering van de instructie door zijn optreden een ander niet tot ander handelen betreffende het beramen of plegen van strafbare feiten, dan waarop diens opzet reeds tevoren was gericht.

4. In de instructie, bedoeld in het tweede lid, wordt aan de desbetreffende persoon ten minste aangegeven:

a. onder welke omstandigheden deze ter uitvoering van de instructie handelingen mag verrichten die tot gevolg kunnen hebben dat medewerking wordt verleend aan het plegen van een strafbaar feit, dan wel een strafbaar feit wordt gepleegd;   
b. de wijze waarop aan de instructie uitvoering dient te worden gegeven, waaronder begrepen de aard van de handelingen, die door de desbetreffende persoon daarbij zullen mogen worden verricht, voor zover deze bij het geven van de instructie zijn te voorzien;   
c. de geldigheidsduur van de instructie.

5. De instructie aan de natuurlijke persoon, bedoeld in artikel 7, eerste lid, onderdeel d, wordt schriftelijk vastgelegd. Een afschrift van de instructie wordt aan de Commissie toegezonden.

6. Bij of krachtens landsbesluit, houdende algemene maatregelen, kunnen nadere regels worden gesteld met betrekking tot:

a. de voorwaarden waaronder en de gevallen waarin ter uitvoering van een instructie door een natuurlijke persoon als bedoeld in artikel 7, eerste lid, onderdeel d, handelingen mogen worden verricht die tot gevolg kunnen hebben dat medewerking wordt verleend aan het plegen van een strafbaar feit, dan wel een strafbaar feit wordt gepleegd;

b. de wijze waarop de uitoefening van de desbetreffende bevoegdheid wordt gecontroleerd.

K artikel 10 wordt als volgt gewijzigd:

1°. in het eerste lid wordt artikel 7, eerste lid, onderdeel d" vervangen door “artikel 7, eerste lid, onderdeel f" en wordt “niet vereist" vervangen door “afgegeven door de Minister vereist".

2º. in het tweede lid worden de woorden artikel 7, eerste lid, onderdeel e" vervangen door: artikel 7, eerste lid, onderdeel g.

3º. na het tweede lid worden drie leden ingevoegd, luidende:

3. De toepassing van een bijzonder inlichtingenmiddel als bedoeld in de artikelen 7, eerste lid, 7a en 7b, jegens een journalist, waarbij de toepassing kan leiden tot verwerving van gegevens inzake de bron van de journalist, is slechts toegestaan, indien de rechter daartoe, op verzoek van de Minister, toestemming heeft verleend. De toestemming wordt verleend voor een periode van ten hoogste vier weken en kan telkens worden verlengd voor eenzelfde periode. Onder bron als bedoeld in de eerste volzin wordt verstaan: personen die gegevens ter openbaarmaking aan een journalist hebben verstrekt.

4. De toepassing van een bijzonder inlichtingenmiddel als bedoeld in de artikelen 7, eerste lid, 7a en 7b, jegens een advocaat, waarbij de toepassing kan leiden tot verwerving van gegevens die betrekking hebben op de vertrouwelijke communicatie tussen een advocaat en diens cliënt, is slechts toegestaan, indien de rechter daartoe, op een daartoe strekkend verzoek van de Minister, toestemming heeft verleend. De toestemming wordt verleend voor een periode van ten hoogste vier weken en kan telkens op een daartoe strekkend verzoek worden verlengd voor eenzelfde periode.

5. De toestemming voor de toepassing van een bijzonder inlichtingenmiddel als bedoeld in de artikelen 7, eerste lid, 7a en 7b in de gevallen, bedoeld in artikel 6b, tweede lid, wordt verleend door de Minister op een daartoe strekkend schriftelijk verzoek van het Hoofd. De toestemming wordt verleend voor een periode van ten hoogste vier weken en kan telkens op een daartoe strekkend schriftelijk verzoek worden verlengd voor eenzelfde periode. Van een verleende toestemming wordt de Commissie terstond op de hoogte gesteld.

L in artikel 11, eerste lid, wordt de punt na onderdeel c vervangen door een puntkomma en wordt een onderdeel toegevoegd, luidende:

d. andere personen of instanties wie deze aangaan.

M in de artikelen 13, eerste en tweede lid, en 30, onderdeel b, wordt het woord “verzameld" vervangen door: verwerkt.

N in de artikelen 13, tweede lid, en 30, onderdeel a, wordt het woord verzamelde" vervangen door: verwerkte.

O na artikel 13 wordt een paragraafaanduiding ingevoegd, luidende: §3a. Verwijdering, vernietiging en overbrenging van gegevens

P artikel 14 wordt als volgt gewijzigd:

1°. in het eerste lid wordt het woord "verzamelde" vervangen door: verwerkte.

2°. in het tweede lid wordt het woord verzameld" vervangen door: verwerkt.

3º. onder vernummering van het derde lid tot vierde lid wordt een nieuw derde lid toegevoegd, luidende:

3. Gegevens die betrekking hebben op dan wel kunnen leiden tot de vaststelling van de identiteit van een natuurlijke persoon als bedoeld in artikel 7, eerste lid, onderdeel d, worden 30 jaar nadat de inzet van de desbetreffende natuurlijke persoon is beëindigd, vernietigd.

Q na artikel 14 wordt een artikel ingevoegd, luidende:

Artikel 14a

1. De bij de Dienst aanwezige bescheiden die 75 jaren oud zijn, worden binnen vijf jaren aan een archiefbewaarplaats van het Land overgedragen.   
2. De overdracht, bedoeld in het eerste lid, geschiedt als het Hoofd heeft vastgesteld dat er geen beperkingen aan de openbaarheid dienen te worden gesteld met het oog op de bronbescherming.

R artikel 15 komt te luiden:

Artikel 15

1. Bij landsbesluit, houdende algemene maatregelen, worden, behoudens toepassing van het tweede lid, de vertrouwensfuncties aangewezen.

2. De Minister en de minister onder wiens beleidsterrein een vertrouwensfunctie ressorteert, kunnen bepalen dat vanwege het belang van de staatsveiligheid of de veiligheid van de betrokken persoon zelf, de aanwijzing van een vertrouwensfunctie niet overeenkomstig het eerste lid geschiedt. Alsdan wordt die vertrouwensfunctie bij landsbesluit aangewezen.

3. Van een aanwijzing als bedoeld in het tweede lid wordt aan de Commissie mededeling gedaan.

S artikel 16 wordt als volgt gewijzigd:

1°. in het eerste lid wordt tussen “een persoon" en “met een vertrouwensfunctie" toegevoegd: onvoorwaardelijk.

2°. in het derde lid, vervalt de zinsnede aanvangende met de woorden “, en worden” en eindigend met de woorden “vastgelegde gegevens”.

T na artikel 16 worden twee artikelen ingevoegd, luidende:

Artikel 16a

1. De Minister kan, het Hoofd gehoord, een persoon belast met de leiding van een niet onder zijn beleidsterrein ressorterende organisatorische eenheid mandateren tot het uitoefenen van de bevoegdheid tot afgifte van een verklaring als bedoeld in artikel 16, eerste lid.

2. Een krachtens mandaat uitgeoefende bevoegdheid als bedoeld in het eerste lid, wordt uit naam en onder verantwoordelijkheid van de Minister uitgeoefend.

3. De Minister kan te dien aanzien alle aanwijzingen geven die hij nodig acht.

4. Het Hoofd is te allen tijde bevoegd toezicht uit te oefenen op de wijze van uitoefening van de bevoegdheid door een gemandateerde.

5. Artikel 16, tweede en derde lid, is van toepassing.

# Artikel 16b

1. Weigering van een verklaring als bedoeld in artikel 16, eerste lid, geschiedt door de Minister.

2. Een verklaring als bedoeld in artikel 16, eerste lid, kan worden geweigerd, indien er onvoldoende waarborgen aanwezig zijn dat de betrokkene onder alle omstandigheden de uit de vertrouwensfunctie voortvloeiende plichten getrouwelijk zal volbrengen of indien het veiligheidsonderzoek onvoldoende gegevens heeft kunnen opleveren om daarover een oordeel te geven.

U artikel 17, eerste en tweede lid, komt als volgt te luiden:

1. De Minister kan ten aanzien van personen die een vertrouwensfunctie vervullen, elke vijf jaar of, indien feiten en omstandigheden hem daartoe aanleiding geven incidenteel, een hernieuwd veiligheidsonderzoek doen instellen.

2. De Minister kan ten aanzien van een persoon met betrekking waartoe aan hem is gebleken, dat onvoldoende waarborgen aanwezig zijn dat betrokkene onder alle omstandigheden de uit de vertrouwensfunctie voortvloeiende plichten getrouw zal volbrengen, de verklaring, bedoeld in artikel 16, eerste lid, intrekken.

V na artikel 17 worden twee artikelen ingevoegd, luidende: Artikel 17a

1. De Minister kan, naar aanleiding van een verzoek van een andere mogendheid of van een volkenrechtelijke organisatie dat wordt gedaan in verband met de door die mogendheid of volkenrechtelijke organisatie gehanteerde beveiligingsmaatregelen, over een in dat verzoek aangeduide persoon mededelingen doen.

2. De mededelingen, bedoeld in het eerste lid, worden slechts gedaan over personen die de Nederlandse nationaliteit bezitten dan wel, indien zij een andere nationaliteit bezitten, die in Aruba verblijven of daar recentelijk verblijf gehouden hebben. De desbetreffende personen worden schriftelijk in kennis gesteld van de zakelijke inhoud van deze mededelingen. Deze kennisgeving geldt als een beschikking.

3. Indien de Minister voornemens is mededelingen als bedoeld in het eerste lid te doen, wordt ten aanzien van de betrokken persoon door de Dienst een onderzoek ingesteld, mits de betrokkene daarmee schriftelijk heeft ingestemd.

4. Indien een verzoek als bedoeld in het eerste lid betrekking heeft op een persoon ten aanzien van wie een verklaring als bedoeld in artikel 16, eerste lid, is afgegeven, wordt op het verzoek beslist door de Minister. In dat geval kan een onderzoek achterwege worden gelaten. De mededelingen, bedoeld in het eerste lid, bevatten in een dergelijk geval de vaststelling dat ten aanzien van de betrokken persoon een verklaring is afgegeven.

5. Bij landsbesluit, houdende algemene maatregelen, kunnen nadere regels worden gesteld ten aanzien van het onderzoek als bedoeld in het derde lid en de gegevens die ten aanzien van een persoon verwerkt kunnen worden, alsmede ten aanzien van de mededeling, bedoeld in het eerste lid.

Artikel 17b

Kosten verbonden aan de uitvoering van veiligheidsonderzoeken kunnen, geheel of gedeeltelijk, volgens bij landsbesluit, houdende algemene maatregelen, te stellen tarieven op de verzoeker van een dergelijk onderzoek worden verhaald.

W artikel 18 komt te luiden:

Artikel 18

1. De Landsverordening ambtenarenrechtspraak is niet van toepassing op bezwaar, beroep dan wel hoger beroep tegen de weigering van een verklaring als bedoeld in artikel 16b, eerste lid, een intrekking als bedoeld in artikel 17, tweede lid of het doen van een mededeling als bedoeld in artikel 17a, eerste lid.

2. In afwijking van artikel 2, tweede lid, onderdeel c, van de Landsverordening administratieve rechtspraak (AB 1993 no. 45) zijn de bepalingen daarvan van toepassing op beschikkingen als bedoeld in het eerste lid, en die als bedoeld in de artikelen 8, derde en vierde lid, en 13, derde lid, met dien verstande dat:

a. bij de behandeling van een bezwaarschrift ter zake van de weigering, intrekking, afwijzing, het voldoen aan een opdracht of de beslissing tot het doen van een mededeling de Commissie de taken vervult, die in voormelde landsverordening worden toebedeeld aan de bezwaaradviescommissie;   
b. het bezwaarschrift en de daarop betrekking hebbende stukken voorafgaand aan de hoorzitting niet ter inzage aan derden worden gelegd;   
c. de hoorzitting met gesloten deuren plaatsvindt;

d. voor zover naar het oordeel van de Minister gewichtige redenen daartoe aanleiding geven, hij het verstrekken van inlichtingen of stukken kan weigeren dan wel kan meedelen dat uitsluitend de Commissie kennis mag nemen van de verstrekte inlichtingen of stukken;

e. de Commissie inzage van stukken kan voorbehouden aan de wederpartij, indien de Minister te kennen heeft gegeven dat er gewichtige redenen bestaan tegen kennisneming door de wederpartij;

f. de Commissie van die stukken slechts dan kennis kan nemen, indien de wederpartij daartegen geen bezwaar heeft; g. het verweerschrift niet ter inzage wordt gelegd aan derden.

3. Artikel 18 van de Landsverordening administratieve rechtspraak is niet van toepassing op een bezwaaradviesprocedure als bedoeld in het tweede lid.

X na artikel 18 wordt een artikel toegevoegd, luidende:

Artikel 18a

1. Indien in een bestuursrechtelijke procedure inzake de toepassing van deze landsverordening de Minister door het Gerecht of het Hof ingevolge artikel 33, tweede lid, 34 en 35 van de Landsverordening administratieve rechtspraak (AB 1993 no. 45) wordt verplicht tot het verstrekken van inlichtingen dan wel het overleggen van stukken, kan de Minister het verstrekken van inlichtingen dan wel het overleggen van stukken weigeren en aangegeven dat vanwege het bestaan van gewichtige bezwaren uitsluitend het Gerecht of het Hof kennis zal mogen nemen van de desbetreffende inlichtingen onderscheidenlijk de stukken.

2. Het Gerecht of het Hof beslist over de gerechtvaardigdheid van een beperking als bedoeld in het eerste lid.

3. Indien het Gerecht of het Hof tot het oordeel komt dat ten onrechte een beroep op gewichtige bezwaren wordt gedaan, stelt het Gerecht of het Hof de Minister in de gelegenheid de desbetreffende inlichtingen onderscheidenlijk stukken alsnog zonder het voorbehoud dat uitsluitend het Gerecht of het Hof er kennis van kan nemen te verstrekken.

4. Het eerste tot en met derde lid is van overeenkomstige toepassing ingeval de Minister, niet zijnde partij in de bestuursrechtelijke procedure, wordt verplicht tot het geven van inlichtingen dan wel het overleggen van stukken in verband met door de Dienst gedane mededelingen als bedoeld in artikel 11, eerste lid, onderdelen a en b.

5. Indien door de Minister aan het Gerecht of het Hof stukken dienen te worden overgelegd, wordt volstaan met het ter inzage geven van de desbetreffende stukken. Van de desbetreffende stukken mag op generlei wijze een afschrift worden vervaardigd.

6. Indien de Minister niet aan de verplichting tot het verstrekken van inlichtingen of het overleggen van stukken voldoet, kan het Gerecht of het Hof daaruit de gevolgtrekking maken die hem geraden voorkomt.

7. Indien het Gerecht of het Hof heeft beslist dat de beperking van de kennisneming gerechtvaardigd is, kan het Gerecht of het Hof slechts met toestemming van de andere partijen mede op de grondslag van die inlichtingen onderscheidenlijk die stukken uitspraak doen.

8. Artikel 36 van de Landsverordening administratieve rechtspraak is niet van toepassing op een bestuurlijke procedure als bedoeld in het eerste lid.

9. Het eerste tot en met achtste lid is van toepassing, indien de ministers in een procedure als bedoeld in het eerste lid worden betrokken.

XA in artikel 19 wordt na het tweede lid een lid ingevoegd, dat luidt:

3. Indien de mededeling, bedoeld in het tweede lid, betrekking heeft op gegevens die betrekking hebben op de vertrouwelijke communicatie tussen een advocaat en diens cliënt wordt voorafgaand aan het doen van die mededeling toestemming van de rechter gevraagd. Indien de toestemming niet wordt verleend, blijft de mededeling achterwege.

Y artikel 20 wordt als volgt gewijzigd:

1°. in het eerste lid wordt de zinsnede aanvangende met de woorden “de Inspecteur" en eindigend met de woorden “belang zijn" vervangen door: de Algemeen directeur van het Departement der Invoerrechten en Accijnzen, het hoofd van de met de vreemdelingen- en integratiebeleid belaste organisatorische eenheid van het Land en de ambtenaar belast met de leiding van de met de grensbewaking belaste organisatorische eenheid van het Land over aangelegenheden die van gemeenschappelijk belang zijn.

2º. het tweede lid komt te luiden:

2. De politie-, de douane- en de immigratieambtenaren doen aan de korpschef van het Korps Politie Aruba, de algemeen directeur van het Departement der Invoerrechten en Accijnzen respectievelijk de ambtenaar, belast met de leiding van de met de grensbewaking belaste organisatorische eenheid van het Land, mededeling van te hunner kennis gekomen gegevens die voor de vervulling van de taken van de Dienst van belang kunnen zijn. De gegevens worden door het betrokken diensthoofd zo spoedig mogelijk doorgezonden aan het Hoofd of ingebracht in het overleg, bedoeld in het eerste lid.

3º. na het tweede lid wordt een lid toegevoegd, luidende:

3. Het Hoofd, of het door hem aangewezen personeel, heeft rechtstreeks toegang tot de geautomatiseerde systemen van de in het eerste lid genoemde organisatorische eenheden van het Land. Het Hoofd is bevoegd aan een andere dan de in het eerste lid genoemde organisatorische eenheden van het Land te verzoeken om rechtstreekse toegang tot zijn geautomatiseerde systeem te verkrijgen. De organisatorische eenheid van het Land voldoet aan dit verzoek en verleent zijn medewerking daaraan.

z na artikel 20 wordt een artikel ingevoegd, luidende:

Artikel 20a

1. De korpschef, de algemeen directeur van het Departement der Invoerrechten en Accijnzen en de ambtenaar belast met de leiding van de met de grensbewaking belaste organisatorische eenheid van het Land verrichten werkzaamheden voor de Dienst.

2. De minister onder wiens beleidsterrein de in het eerste lid vermelde organisatorische eenheden ressorteren wijst, in overeenstemming met de Minister, ondergeschikten van de in het eerste lid genoemde hoofden aan tot de feitelijke uitvoering van en het toezicht op de aldaar bedoelde werkzaamheden.

3. De in dit artikel bedoelde werkzaamheden worden verricht onder verantwoordelijkheid van de ministers en overeenkomstig de aanwijzingen van het Hoofd.

4. Ten aanzien van een klacht over het optreden van een ambtenaar als bedoeld in het tweede lid, is artikel 27 van overeenkomstige toepassing.

AA artikel 21 komt te luiden:

Artikel 21

1. Het Hoofd is bevoegd, nadat de Minister hem daartoe een algemene of bijzondere schriftelijke toestemming heeft verleend om met de daarvoor naar het oordeel van het Hoofd in aanmerking komende staten, internationale organisaties of inlichtingen- en veiligheidsdiensten binnen of buiten het Koninkrijk der Nederlanden samen te werken.

2. Een verzoek om toestemming als bedoeld in het eerste lid omvat een nauwkeurige omschrijving van de te geven of te ontvangen ondersteuning.

3. Bij landsbesluit, houdende algemene maatregelen, kunnen regels worden gesteld ter nadere invulling van de samenwerking, bedoeld in het eerste lid.

BB artikel 22 wordt als volgt gewijzigd:

1°. in het tweede lid, onderdeel a, wordt het Gemeenschappelijk Hof van Justitie van Aruba, Curaçao, Sint Maarten en van Bonaire, Sint Eustatius en Saba" vervangen door: het Hof.

2°. in het derde lid vervallen de woorden “in eerste aanleg”.

CC artikel 23 wordt als volgt gewijzigd:

1°. het derde lid komt te luiden:

3. Ter uitvoering van de taak, bedoeld in het eerste lid, kan de Commissie zich doen bijstaan door een of meer ambtelijke onderzoekers. Een ambtelijke onderzoeker wordt, nadat ten aanzien van hem een veiligheidsonderzoek is verricht en een verklaring van geen bezwaar is afgegeven, op voordracht van de Commissie door de Minister ter beschikking van de Commissie gesteld.

2°. na het derde lid wordt een lid toegevoegd, luidende:

4. Onverminderd het derde lid, kan de Commissie ter uitvoering van de taak, bedoeld in het eerste lid, zich ook doen bijstaan door een of meer niet-ambtelijke onderzoekers. Een nietambtelijke onderzoeker beschikt over een verklaring van geen bezwaar afgegeven na het verrichten van een veiligheidsonderzoek. Bij landsbesluit, houdende algemene maatregelen, kunnen regels worden gesteld onder meer ten aanzien van de ondersteuning door niet-ambtelijke onderzoekers, de voorwaarden waaronder onderzoek ten behoeve van de Commissie verricht kan worden door niet-ambtelijke onderzoekers en de kostenvergoeding voor de niet-ambtelijke onderzoekers.

DD na artikel 23 wordt een artikel ingevoegd, luidende:

Artikel 23a

1. De Commissie stelt naar aanleiding van een door haar verricht onderzoek als bedoeld in artikel 23, eerste lid, een rapport op ten behoeve van de ministers, waarin zij een oordeel geeft over de rechtmatigheid van het optreden van de Dienst.

2. Alvorens het in het eerste lid bedoelde rapport vast te stellen, wordt de Minister in de gelegenheid gesteld op de in dat rapport opgenomen bevindingen te reageren. De Minister zendt het rapport onverwijld naar het Hoofd voor zijn reactie.

3. De Minister geeft zijn reactie aan de Commissie binnen een termijn van zes weken, welke termijn eenmaal met ten hoogste vier weken kan worden verlengd.

4. Na ontvangst van de reactie van de Minister dan wel na het verstrijken van de termijn en de mogelijke verlenging daarvan als bedoeld in het derde lid, stelt de Commissie het rapport vast. Zij kan naar aanleiding van haar bevindingen de Minister aanbevelingen doen met betrekking tot eventueel te treffen maatregelen.

5. Het rapport wordt na vaststelling door de Commissie gezonden aan de ministers.

6. De rapporten van de Commissie en de reactie van de Minister, bedoeld in het derde lid, zijn openbaar behoudens de geheim gerubriceerde delen van het rapport en reactie.

EE artikel 25, derde lid, komt te luiden:

3. Op het schriftelijk verzoek van de voorzitter, verleent het Hoofd, aan hem of aan een ander lid van de Commissie, toegang tot de door de Dienst verwerkte gegevens.

FF in artikel 32, eerste lid, wordt na het cijfer “26" een komma geplaatst en ingevoegd het cijfer: 27.

GG de artikelen 35 en 35a worden vervangen door drie artikelen, luidende:

Artikel 35

1. De Minister kan een last onder dwangsom opleggen ter zake van de overtreding van de artikelen 7b, vijfde lid, 8, derde en vierde lid, 16, eerste lid, of 17, vierde lid. De Minister trekt de last in, indien de overtreding niet meer ongedaan kan worden gemaakt.

2. De oplegging geschiedt schriftelijk, onder opgave van redenen en bedraagt ten hoogste Afl. 500.000,- per afzonderlijke overtreding.

3. Overtredingen kunnen zowel door natuurlijke of rechtspersonen worden begaan.

4. Bij landsbesluit, houdende algemene maatregelen, kunnen regels worden gesteld ten aanzien van:

a. de te volgen procedures bij de toepassing van de bevoegdheid bedoeld in het eerste lid;   
b. de grondslagen voor de vaststelling van de hoogte van de last onder dwangsom per overtreding, alsmede de vermelding van bepaalde gegevens van de overtreder bij de toepassing van de last onder dwangsom; de overtredingen worden gerangschikt in categorieën naar zwaarte van de overtreding met de daarbij behorende basisbedragen, minimumbedragen en maximumbedragen.

5. Verbeurde dwangsommen komen toe aan het Land.

Artikel 35a

1. Tegen de oplegging van een last onder dwangsom staat bezwaar open ingevolge de Landsverordening administratieve rechtspraak (AB 1993 no. 45), met inachtneming van de artikelen 18, tweede en derde lid, en 18a.

2. De Minister kan op verzoek van de overtreder een last onder dwangsom opheffen, de looptijd ervan door een bepaalde tijd opschorten of de dwangsom verminderen in geval van blijvende of tijdelijke geheel of gedeeltelijke onmogelijkheid voor de overtreder om aan zijn verplichtingen te voldoen.

3. De Minister kan voorts op verzoek van een overtreder een last onder dwangsom opheffen, indien de beschikking een jaar van kracht is geweest zonder dat de dwangsom is verbeurd.

# Artikel 35b

1. Indien een verbeurde dwangsom niet is betaald binnen de door de Minister bepaalde termijn, wordt de overtreder schriftelijk aangemaand om binnen twee weken alsnog het bedrag van de dwangsom, verhoogd met de kosten van de aanmaning, te betalen.

2. Bij gebreke van betaling kan door de Minister van de overtreder het bedrag en de kosten, bedoeld in het eerste lid, verhoogd met de invorderingskosten, door middel van een dwangbevel worden ingevorderd.

3. De bekendmaking van het dwangbevel geschiedt door middel van betekening van een exploot als bedoeld in het Wetboek van Burgerlijke Rechtsvordering van Aruba en levert een executoriale titel op, die met toepassing van de voorschriften van dat wetboek kan worden tenuitvoergelegd.

4. Het dwangbevel vermeldt in ieder geval:

a. aan het hoofd het woord dwangbevel;   
b. het bedrag van de invorderbare hoofdsom, vermeerderd met de verschuldigde wettelijke rente;   
c. het wettelijk voorschrift waaruit de verschuldigde geldsom voortvloeit;   
d. de kosten van de aanmaning en van het dwangbevel;   
e. dat het op kosten van de overtreder ten uitvoer kan worden uitgebracht.

5. Gedurende zes weken na de dag van betekening van het exploot staat tegen het dwangbevel verzet open. Verzet wordt aanhangig gemaakt tegen de Minister bij het Gerecht en op de voor het indienen van vorderingen bepaalde wijze. Het verzet, mits tijdig en op de voorgeschreven wijze gedaan, schorst de tenuitvoerlegging van het dwangbevel.

HH na artikel 26 wordt een artikel ingevoegd, dat luidt:

Artikel 26a

Bij landsbesluit, houdende algemene maatregelen, kunnen regels worden gesteld ten aanzien van de verruiming van de toezichtmogelijkheden op de werkzaamheden van de Dienst. Deze regels hebben betrekking op de instelling, taakstelling, samenstelling en andere bijzondere bepalingen met betrekking tot een orgaan die de rechtmatigheid van de inzet van bijzondere inlichtingenmiddelen vooraf toets en daarover een bindend oordeel geeft. Bij dat landsbesluit worden tevens onder meer de vereisten voor de leden, de werkwijze, de ondersteuning van dit orgaan, alsmede de bijzondere inlichtingenmiddelen waarvoor dit vorm van toezicht toegepast wordt vastgelegd.

# Artikel II

In de Landsverordening op de justitiële documentatie en op de verklaringen omtrent het gedrag (AB 1989 no. GT 83) wordt na artikel 14 een artikel ingevoegd, luidende:

Artikel 14a

De justitiële documentatiedienst verstrekt aan het hoofd van de Veiligheidsdienst Aruba, ten behoeve van de taakvervulling van deze dienst, op diens verzoek de door hem gevraagde gegevens. Artikel 20, derde lid, van de Landsverordening Veiligheidsdienst Aruba (AB 2002 no. 115) is van toepassing.

# Artikel III

De Landsverordening persoonsregistraties (AB 2011 no. 37) wordt als volgt gewijzigd:

A in artikel 2, onderdeel f, worden de woorden “bedoeld in het Landsbeslu Veiligheidsdienst (AB 1988 no. 78)" vervangen door: bedoeld in d Landsverordening Veiligheidsdienst Aruba (AB 2002 no. 115).   
B aan artikel 9 wordt een lid toegevoegd, luidende: 5. In afwijking van het eerste lid, wordt met het oog op de veiligheid van het Land de door het hoofd van de Veiligheidsdienst Aruba gevraagde gegevens uit de door de houder beheerde persoonsregistratie door de houder verstrekt. Het vierde lid is van toepassing.

Artikel IV

Deze landsverordening treedt in werking met ingang van de dag na die van haar plaatsing in het Afkondigingblad van Aruba.

Gegeven te Oranjestad, 10 februari 2021

J.A. Boekhoudt

De minister van Algemene Zaken, Integriteit, Overheidszorg, Innovatie en Energie

E.C. Wever-Croes

De minister van Justitie, Veiligheid en Integratie

A.C.G. Bikker