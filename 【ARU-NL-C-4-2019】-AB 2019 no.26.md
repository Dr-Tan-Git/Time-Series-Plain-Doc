LANDSVERORDENING van 17 april 2019 tot wijziging van de Landsverordening regeling geldstelsel (AB 1991 no. GT 34), de Landsverordening voorkoming en bestrijding witwassen en terrorismefinanciering (AB 2011 no. 28) en de Landsverordening persoonsregistraties (AB 2011 no. 37) (nieuwe denominatie bankbiljetten; regeling meldbevoegdheid Centrale Bank van Aruba)

Uitgegeven, 18 april 2019

De minister van Justitie, Veiligheid en Integratie,

A.C.G. Bikker

IN NAAM VAN DE KONING!

DE GOUVERNEUR van Aruba,

In overweging genomen hebbende:

dat het met het oog op de waarborging van de betrouwbaarheid van de Arubaanse bankbiljetten met de hoedanigheid van wettig betaalmiddel met behulp van moderne en internationaal algemeen toegepaste veiligheidskenmerken, het wenselijk is om de huidige serie Arubaanse bankbiljetten te vervangen door een nieuwe serie bankbiljetten;

dat het voorts wenselijk is om het huidige vijfhonderd florin bankbiljet wegens gering gebruik te vervangen door een tweehonderd florin bankbiljet;

dat het voorts ter waarborging van de integriteit van de financiële sector, wenselijk is om een meldbevoegdheid voor de Centrale Bank van Aruba te introduceren ten aanzien van de uitgifte en omwisseling van bankbiljetten en munten en in dit verband ook wijzigingen aan te brengen in de Landsverordening voorkoming en bestrijding witwassen en terrorismefinanciering (AB 2011 no. 28) en in de Landsverordening persoonsregistraties (AB 2011 no. 37);

Heeft, de Raad van Advies gehoord, met gemeen overleg der Staten, vastgesteld onderstaande landsverordening:

# Artikel I

De Landsverordening regeling geldstelsel (AB 1991 no. GT 34) wordt gewijzigd als volgt:

A in artikel 3, eerste aandachtstreepje, worden de woorden “het 500 florin biljet” vervangen door: het 200 florin biljet;   
B in artikel 11, tweede lid, worden de woorden “Bij landsbesluit worden regelen gesteld" vervangen door: Bij landsbesluit, houdende algemene maatregelen, worden regels gesteld;

C Artikel 14

Bij landsbesluit, houdende algemene maatregelen, kunnen regels worden gesteld over de wijze van aannemen, inwisselen en verpakken van de genoemde munten en muntbiljetten, bedoeld in de artikelen 6, eerste lid, en 11, eerste lid.

Artikel 15

De Bank wijst instanties aan als kantoor waar:

a. munten en muntbiljetten kunnen worden ingewisseld tegen onbeperkt wettig betaalmiddel, met inachtneming van artikel 14;   
b. onbeperkt wettig betaalmiddel kan worden ingewisseld tegen munten en muntbiljetten, voor zover de beschikbare voorraad zulks toelaat;   
C. munten en muntbiljetten van iedere nominale waarde kunnen worden ingewisseld tegen munten en muntbiljetten van een andere nominale waarde, voor zover de beschikbare voorraad zulks toelaat.

# Artikel II

De Landsverordening voorkoming en bestrijding witwassen en terrorismefinanciering (AB 2011 no. 28) wordt gewijzigd als volgt:

A in artikel 22, eerste lid, wordt na “register" ingevoegd: bij B na artikel 55 worden drie artikelen ingevoegd, luidende:

Artikel 55a

1. Indien de Bank bij de uitoefening van haar taak als circulatiebank als bedoeld in artikel 7, eerste lid, van de Centrale Bankverordening (AB 1991 no. GT 32) een transactie verricht, waaronder ook een voorgenomen transactie, waarbij aanleiding is om te veronderstellen dat deze verband kan houden met witwassen of terrorismefinanciering, is de Bank bevoegd deze, zo nodig in afwijking van de toepasselijke wettelijke geheimhoudingsbepalingen, te melden aan het Meldpunt.

2. Bij een melding als bedoeld in het eerste lid, verstrekt de Bank tenminste de navolgende gegevens:

a. de identiteit van de cliënt;   
b. de aard en nummer van het identiteitsbewijs van de cliënt;   
C. de aard, het tijdstip en de plaats van de transactie;   
d. de omvang en de bestemming en herkomst van de gelden die bij de transactie betrokken zijn;   
e. de omstandigheden op grond waarvan de transactie   
als ongebruikelijk wordt aangemerkt.

3. De Bank stelt richtsnoeren vast voor de toepassing van de bevoegdheid, bedoeld in het eerste lid, en legt deze vast in een beleidsdocument. Het beleidsdocument bevat in ieder geval een beschrijving van de te volgen procedures bij een melding, bedoeld in het eerste lid, en wordt evenals alle nadien daarin aan te brengen wijzigingen, bekend gemaakt op een door de Bank te bepalen wijze.

4. De Bank bewaart op een door haar te bepalen wijze, de gegevens bedoeld in het tweede lid, op een toegankelijke wijze gedurende tenminste tien jaar na het tijdstip van het doen van de melding.

5. De Bank kan, al dan niet op verzoek nadere gegevens en inlichtingen verstrekken aan het Meldpunt.

# Artikel 55b

1. Gegevens of inlichtingen die in overeenstemming met artikel 55a zijn verstrekt, kunnen niet dienen als grondslag voor of ten behoeve van een opsporingsonderzoek of een vervolging wegens verdenking van, of als bewijs ter zake van een tenlastelegging wegens witwassen of terrorismefinanciering door de Bank die deze gegevens of inlichtingen heeft versterkt.

2. Gegevens of inlichtingen die zijn verstrekt, in de redelijke veronderstelling dat uitvoering wordt gegeven aan artikel 55a, kunnen niet dienen als grondslag voor of ten behoeve van een opsporingsonderzoek of een vervolging wegens verdenking van, of als bewijs ter zake van een tenlastelegging wegens overtreding van de artikelen 2:232 of 2:233 van het Wetboek van Strafrecht van Aruba (AB 2012 no. 24) door de Bank.

3. Het eerste en tweede lid zijn van overeenkomstige toepassing op de personen die werkzaam zijn bij de Bank en die in overeenstemming met artikel 55a, gegevens hebben verstrekt en die daaraan hebben meegewerkt.

# Artikel 55c

1. Degene die ingevolge artikel 55a een melding doet of nadere gegevens of inlichtingen verstrekt, is verplicht tot geheimhouding daarvan, behoudens voor zover uit de doelstelling van deze landsverordening de noodzaak tot bekendmaking voortvloeit.

2. Het eerste lid is van overeenkomstige toepassing op een ieder die kennis neemt van een melding, van het gegeven dat een melding aanleiding kan geven tot nader onderzoek of van de verstrekking van nadere gegevens of inlichtingen en weet of redelijkerwijs moet vermoeden dat ter zake op de Bank een geheimhoudingsplicht als bedoeld in het eerste lid rust.

Artikel III

Artikel 2, onderdeel h, van de Landsverordening persoonsregistratie (AB 2011 no. 37) komt als volgt te luiden:

h. de persoonsregistraties die worden gehouden ingevolge artikel 22 van de Landsverordening voorkoming en bestrijding witwassen en terrorismefinanciering (AB 2011 no. 28).

Artikel IV

Deze landsverordening treedt in werking op een bij landsbesluit te bepalen tijdstip, met uitzondering van artikel III, dat in werking treedt met ingang van de dag na die van haar plaatsing in het Afkondigingsblad van Aruba en terugwerkt tot en met 1 juni 2011.

Gegeven te Oranjestad, 17 april 2019

J.A. Boekhoudt

De minister van Financiën, Economische Zaken   
en Cultuur,   
X.J. Ruiz-Maduro

De minister van Justitie, Veiligheid en Integratie,

A.C.G. Bikker