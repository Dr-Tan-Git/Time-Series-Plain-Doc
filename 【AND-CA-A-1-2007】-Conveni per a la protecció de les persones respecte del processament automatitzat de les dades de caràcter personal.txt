Núm. 98 any 2007 (20 de novembre de 2007)
Consell General

Conveni
per a la protecció de les persones respecte del processament automatitzat de 
les dades de caràcter personal, fet a Estrasburg el 28 de gener de 1981, i del 
Protocol addicional del Conveni per a la protecció de les persones respecte del 
processament automatitzat de les dades de caràcter personal relatiu a les 
autoritats de control i els fluxos transfronterers de dades, fet a Estrasburg el 8 
de novembre del 2001
Atès que el Consell General en la seva sessió del dia 18 d'octubre del 2007 ha 
aprovat la ratificació del següent:
Conveni per a la protecció de les persones respecte del processament 
automatitzat de les dades de caràcter personal, fet a Estrasburg el 28 de gener 
de 1981, i del Protocol addicional del Conveni per a la protecció de les 
persones respecte del processament automatitzat de les dades de caràcter 
personal relatiu a les autoritats de control i els fluxos transfronterers de dades, 
fet a Estrasburg el 8 de novembre del 2001
Signats el 31 de maig del 2007, el Conveni per a la protecció de les persones 
respecte del processament automatitzat de les dades de caràcter personal i el 
Protocol addicional del Conveni per a la protecció de les persones respecte del 
processament automatitzat de les dades de caràcter personal relatiu a les 
autoritats de control i els fluxos transfronterers de dades, tenen com a fita 
principal protegir sobre el territori de cada Estat part totes les persones físiques, 
sigui quina sigui la seva nacionalitat, contra la utilització abusiva del tractament 
automatitzat de dades personals i alhora regular els fluxos transfronterers 
d'aquestes dades.
El Conveni i el seu Protocol addicional, oberts a la signatura dels Estats 
membres el 28 de gener de 1981 i el 8 de novembre del 2001, respectivament, 
són el resultat d'un llarg procés que va començar el 1968, amb la Recomanació 
509, adreçada per l'Assemblea Parlamentària del Consell d'Europa al Comitè 
de Ministres per demanar-li de determinar si la Convenció europea per a la 
salvaguarda dels drets humans i de les llibertats fonamentals oferia un grau 
suficient de protecció del dret a la vida privada davant la ciència i la tecnologia 
modernes. Seguint aquesta recomanació, el Comitè de Ministres va encomanar 
un estudi sobre l'estat de les legislacions nacionals pel que fa a la protecció de 
la vida privada i als drets existents en relació amb el processament automatitzat 
de dades. Els resultats obtinguts van posar de manifest una protecció 
insuficient, que va incitar així l'adopció per part del Comitè de Ministres de les 
resolucions 22 i 29 del 1973 i el 1974, les quals enumeren les regles 
fonamentals que s'han de respectar per a l'enregistrament de dades personals 
en els fitxers digitals. Aquestes dos resolucions van incitar una gran quantitat 
de països a adoptar legislacions generals sobre la protecció de dades (Àustria, 
Dinamarca, França, Alemanya, Luxemburg, Noruega, Suècia) que coincideixen 
en uns objectius precisos: que les persones concernides puguin accedir 
fàcilment a les dades processades i que les autoritats públiques encarregades 
del control vetllin pel respecte i la protecció de les dades de caràcter personal.
Tanmateix, durant aquests anys, els avenços en el camp de les noves 
tecnologies de la informació i la comunicació i les xarxes de telecomunicacions 
van facilitar i intensificar l'intercanvi de fitxers entre entitats a escala 
internacional, cosa que va dur el Comitè de Ministres a demanar al Comitè 
d'Experts sobre la Protecció de Dades l'elaboració d'un conveni internacional 
que resolgués els problemes de jurisdicció dels estats quan en el tractament de 
les dades personals hi intervenen parts de diversos països, així com garantir a 
les persones que resideixen a l'estranger l'exercici dels seus drets d'accés, 
rectificació, supressió i oposició en relació amb les seves dades personals al 
seu país d'origen. Resultant dels treballs del Comitè d'Experts sobre la 
Protecció de Dades, el Conveni per a la protecció de les persones respecte del 
processament automatitzat de les dades de caràcter personal ha estat 
completat pel seu Protocol addicional. Aquest últim, reforça l'aplicació del 
Conveni amb disposicions relatives a les autoritats de control que han de vetllar 
pel respecte, en l'àmbit intern, de les mesures de protecció de les dades de 
caràcter personal. També introdueix un nou aspecte ja que regula els fluxos 
transfronterers de dades personals a destinació de països tercers, no sotmesos 
a la jurisdicció del Conveni.
El Conveni per a la protecció de les persones respecte del processament 
automatitzat de les dades de caràcter personal, del 28 de gener del 1981, i que 
va entrar en vigor el 10 d'octubre del 1985, ha estat adoptat per 38 països 
(entre els quals: Espanya, França i Portugal).
El Conveni es compon de tres parts principals:
- Disposicions de dret material sota la forma de principis de base.
- Regles especials aplicables als fluxos transfronterers de dades.
- Mecanismes de cooperació i de consulta entre les parts.
Els principis de base fixats pel capítol II del Conveni haurien de ser incorporats 
a la legislació interna sobre la protecció de dades personals, abans de l'entrada 
en vigor del Conveni. Tanmateix, l'article 11 del Conveni preveu la possibilitat 
de construir un sistema més avançat de protecció, cosa que la Llei de protecció 
de dades, del 18 de desembre del 2003, i el Reglament de l'Agència Andorrana 
de Protecció de Dades ja duen a terme, ja que no solament garanteixen a tota 
persona física el respecte del dret a la intimitat, o dret a la vida privada, pel que 
fa al processament automatitzat de dades, sinó que ho fan per a tot tipus de 
dades corresponents a persones físiques. Aquesta situació també es repeteix 
per a les mesures de seguretat i les garanties complementàries previstes pel 
Conveni, ja que les disposicions de la legislació interna superen algunes de les 
seves disposicions, en l'àmbit de la protecció i de l'accés a les dades 
processades per les persones concernides. Seguint aquesta lògica, cal 
efectuar, en el moment de ratificar el Conveni i en virtut de l'article 3.2, dues 
declaracions amb les disposicions següents:
- S'aplica el Conveni als fitxers de dades de caràcter personal que no són 
objecte de processament automatitzat i que estan considerats en la legislació 
interna andorrana.
- S'exclou de l'àmbit d'aplicació del Conveni les dades personals relatives a la 
seguretat de l'Estat i la investigació i prevenció d'infraccions penals, les dades 
de persones físiques vinculades a la seva activitat empresarial, professional i 
comercial, així com tots els registres públics expressament regulats per llei a 
Andorra, la normativa aplicable al secret bancari i les normes reguladores del 
secret professional.
Pel que fa a les disposicions relatives als fluxos transfronterers de dades, no 
formen part de les disposicions imperatives del Conveni, i de conformitat amb la 
Constitució andorrana s'integrarien directament en el nostre ordenament intern. 
En aquest sentit, podem destacar que la legislació interna preveu un nivell de 
protecció per a la comunicació internacional de dades personals, equivalent 
com a mínim al que està establert en la Llei qualificada de protecció de dades 
personals.
En l'àmbit de la cooperació entre les parts, el Conveni preveu l'obligació de 
facilitar una assistència mútua mitjançant una autoritat designada especialment. 
Es tracta d'un control efectuat abans i després de l'intercanvi de dades de 
caràcter personal, amb l'objectiu, d'una banda, de certificar que els terminals 
connectats a centres informàtics que estan situats en un país diferent respectin 
les regles de seguretat de les dades, i d'altra part, facilitar la verificació de 
l'activitat d'un centre de tractament de dades particular. L'Agència Andorrana 
de Protecció de Dades és l'autoritat competent per dur a terme aquesta tasca, 
cosa que s'ha de notificar a través d'una declaració que disposi el següent: En 
virtut de l'apartat 2.a de l'article 13 del Conveni per a la protecció de les 
persones respecte del processament automatitzat de les dades de caràcter 
personal, el Principat d'Andorra designa com a autoritat competent per dur a 
terme les missions d'assistència mútua l'Agència Andorrana de Protecció de 
Dades.
Pel que fa al Protocol addicional del Conveni per a la protecció de les persones 
respecte del processament automatitzat de les dades de caràcter personal 
relatiu a les autoritats de control i els fluxos transfronterers de dades, del 8 de 
novembre del 2001, i entrat en vigor l'1 de juliol del 2004, ha estat signat per 32 
països, dels quals solament 16 l'han oficialment ratificat, com ara França i 
Portugal.
El Protocol esmentat completa el Conveni per a la protecció de les persones 
respecte del processament automatitzat de les dades de caràcter personal, 
amb la introducció de dos noves disposicions.
La primera, relativa a les autoritats de control que han de vetllar pel respecte, a 
nivell intern, dels principis de base del capítol II del Conveni, preveu l'obligació 
de crear una o diverses autoritats de control per protegir els drets i les llibertats 
de les persones envers les dades de caràcter personal, sense prejudici de la 
competència de les jurisdiccions internes i amb els recursos humans i tècnics 
apropiats. En aquest sentit, Andorra ja disposa d'una autoritat de control, com 
és l'Agència Andorrana de Protecció de Dades, cosa que s'ha de notificar a 
través de la declaració següent: "De conformitat amb l'apartat 1 de l'article 1 del 
Protocol addicional del Conveni per a la protecció de les persones respecte del 
processament automatitzat de les dades de caràcter personal relatiu a les 
autoritats de control i els fluxos transfronterers de dades, es designa l'Agència 
Andorrana de Protecció de Dades com a autoritat competent per controlar i 
vetllar pel respecte de les mesures incloses en el dret intern que donen efecte 
als capítols II i III del Conveni per a la protecció de les persones respecte del 
processament automatitzat de les dades de caràcter personal.".
La segona preveu regularitzar els fluxos transfronterers de dades personals a 
destinació de països tercers, no sotmesos a la jurisdicció del Conveni, i per 
aconseguir-ho el Protocol estableix l'obligació d'un nivell de protecció "adequat" 
del país destinatari de les informacions, en base al capítol II del Conveni per a 
la protecció de les persones respecte del processament automatitzat de les 
dades de caràcter personal.
La ratificació del Conveni i del seu Protocol addicional aportaria un grau 
superior de protecció sense la necessitat d'una modificació de la legislació 
interna sobre la protecció de dades personals. Tanmateix, i sense que aquesta 
protecció no impliqui l'establiment d'obligacions excessives que puguin impedir 
o dificultar greument les activitats econòmiques, administratives o de gestió de 
les entitats públiques i privades andorranes, aquesta normativa internacional 
ens aproparia al nostre entorn, i així es transmetria la imatge d'un país amb un 
nivell suficient de protecció de les dades de caràcter personal.
Tenint en compte les consideracions anteriors i atès que Andorra va signar el 
31 de maig del 2007 a Estrasburg el Conveni esmentat i el seu Protocol 
addicional;
S'aprova
La ratificació del Conveni per a la protecció de les persones respecte del 
processament automatitzat de les dades de caràcter personal, fet a Estrasburg 
el 28 de gener de 1981, i la ratificació del Protocol addicional del Conveni per a 
la protecció de les persones respecte del processament automatitzat de les 
dades de caràcter personal relatiu a les autoritats de control i els fluxos 
transfronterers de dades, fet a Estrasburg el 8 de novembre del 2001.
El Ministeri d'Afers Exteriors donarà a conèixer la data d'entrada en vigor per a 
Andorra del Conveni i del Protocol esmentats.
Casa de la Vall, 18 d'octubre del 2007
Joan Gabriel i Estany
Síndic General

Nosaltres els coprínceps manifestem el consentiment de l'Estat per obligar a 
través d'ell, n'ordenem la publicació en el Butlletí Oficial del Principat d'Andorra, 
i autoritzem que a partir d'aquell moment es pugui lliurar l'instrument de 
ratificació corresponent.
Joan Enric Vives Sicília
Nicolas Sarkozy
Bisbe d'Urgell
President de la República Francesa
Copríncep d'Andorra
Copríncep d'Andorra
Conveni
per a la protecció de les persones respecte del processament automatitzat de 
les dades de caràcter personal, fet a Estrasburg el 28 de gener de 1981
Preàmbul
Els estats membres del Consell d'Europa, signataris d'aquest Conveni,
Considerant que l'objectiu del Consell d'Europa és de realitzar una unió més 
estreta entre els seus membres, en el respecte especialment de la 
preeminència del dret i també dels drets humans i les llibertats fonamentals;
Considerant que és desitjable estendre la protecció dels drets i les llibertats 
fonamentals de cadascú, especialment el dret al respecte de la vida privada, 
tenint en compte la intensificació de la circulació a través de les fronteres de les 
dades de caràcter personal que són objecte de processaments automatitzats;
Reafirmant alhora el seu compromís a favor de la llibertat d'informació sense 
consideració de fronteres;
Reconeixent la necessitat de conciliar els valors fonamentals del respecte de la 
vida privada i de la lliure circulació de la informació entre els pobles;
Han convingut el següent:
Capítol I. Disposicions generals
Article 1
Objectiu i finalitat
La finalitat d'aquest Conveni és garantir, al territori de cada part, a tota persona 
física, sigui quina sigui la seva nacionalitat o residència, el respecte dels seus 
drets i de les seves llibertats fonamentals i, especialment, el seu dret a la vida 
privada, pel que fa al processament automatitzat de les dades de caràcter 
personal que la concerneixen ("protecció de dades").
Article 2
Definicions
Als efectes d'aquest Conveni:
a) "Dades de caràcter personal" significa tota informació referent a una persona 
física identificada o identificable ("persona concernida").
b) "Fitxer automatitzat" significa tot conjunt d'informacions que són objecte d'un 
processament automatitzat.
c) Per "processament automatitzat" s'entén les operacions efectuades en 
totalitat o en part amb l'ajut de procediments automatitzats com ara: 
emmagatzematge de dades, aplicació a aquestes dades d'operacions lògiques 
i/o aritmètiques, la seva modificació, la seva supressió, la seva extracció o la 
seva difusió.
d) "Controlador del fitxer" significa la persona física o jurídica, l'autoritat pública, 
el servei o qualsevol altre organisme competent segons la legislació nacional, 
per decidir quina ha de ser la finalitat del fitxer automatitzat, quines categories 
de dades de caràcter personal hi han de ser emmagatzemades i quines 
operacions els han de ser aplicades.
Article 3
Camp d'aplicació
1. Les parts es comprometen a aplicar el Conveni als fitxers i als 
processaments automatitzats de dades de caràcter personal en els sectors 
públic i privat.
2. Tot estat pot, en el moment de la signatura o del dipòsit del seu instrument 
de ratificació, acceptació, aprovació o adhesió, o en qualsevol moment 
posterior, comunicar mitjançant una declaració adreçada al secretari general 
del Consell d'Europa:
a) Que no aplica aquest Conveni a determinades categories de fitxers 
automatitzats de dades de caràcter personal de les quals n'ha de dipositar una 
llista. En aquesta llista no s'han d'incloure però, les categories de fitxers 
automatitzats que segons la seva legislació interna estan sotmeses a 
disposicions de protecció de dades. En conseqüència, ha d'esmenar aquesta 
llista amb una nova declaració quan sotmeti al seu règim de protecció de dades 
altres categories addicionals de fitxers automatitzats de dades de caràcter 
personal.
b) Que aplica el Conveni igualment a informacions corresponents a 
agrupacions, associacions, fundacions, societats, corporacions o a tot altre 
organisme que agrupi directament o indirecta persones físiques que tinguin o 
no personalitat jurídica.
c) Que aplica el Conveni també als fitxers de dades de caràcter personal que 
no siguin objecte de processaments automatitzats.
3. Tot estat que hagi estès el camp d'aplicació d'aquest Conveni mitjançant una 
de les declaracions previstes en les lletres b o c de l'apartat 2 anterior, pot 
indicar en aquesta declaració que les extensions només s'apliquen a 
determinades categories de fitxers de dades de caràcter personal de les quals 
n'ha de dipositar una llista.
4. Tota part que ha exclòs determinades categories de fitxers automatitzats de 
dades de caràcter personal mitjançant la declaració prevista a l'apartat 2, lletra 
a anterior, no pot pretendre l'aplicació d'aquest Conveni a aquestes categories 
per una part que no les hagi excloses.
5. Igualment, una part que no ha fet les extensions previstes en les lletres b i c 
de l'apartat 2 d'aquest article, no pot fer valer l'aplicació del Conveni sobre 
aquests punts respecte d'una part que ha procedit a fer aquestes extensions.
6. Les declaracions previstes a l'apartat 2 d'aquest article esdevenen efectives 
en el moment de l'entrada en vigor del Conveni respecte de l'estat que les ha 
formulades, si aquest estat les ha fetes en el moment de la signatura o del 
dipòsit del seu instrument de ratificació, acceptació, aprovació o adhesió, o bé 
tres mesos després de la seva recepció per part del secretari general del 
Consell d'Europa si han estat formulades en un moment ulterior. Aquestes 
declaracions poden ser retirades, en la totalitat o en part, mitjançant una 
notificació adreçada al secretari general del Consell d'Europa. La retirada 
esdevindrà efectiva tres mesos després de la data de recepció d'aquesta 
notificació.
Capítol II. Principis de base per a la protecció de dades
Article 4
Compromisos de les parts
1. Cada part inclou, en la seva legislació interna, les mesures necessàries per 
donar efecte als principis de base per a la protecció de les dades enumerades 
en aquest Capítol.
2. Aquestes mesures han de ser efectives com a molt tard, en el moment de 
l'entrada en vigor d'aquest Conveni per a aquesta part.
Article 5
Qualitat de les dades
Les dades de caràcter personal que són objecte d'un processament 
automatitzat són:
a) Obtingudes i processades lleialment i lícitament.
b) Enregistrades per a finalitats determinades i legítimes i no són utilitzades de 
manera incompatible amb aquestes finalitats.
c) Adequades, pertinents i no excessives en relació amb les finalitats per a les 
quals són enregistrades.
d) Exactes i, si és necessari, actualitzades.
e) Conservades sota una forma que permeti la identificació de les persones 
concernides durant un període que no sigui superior al necessari per a les 
finalitats per a les quals són enregistrades.
Article 6
Categories especials de dades
Les dades de caràcter personal que revelen l'origen racial, les opinions 
polítiques, les conviccions religioses o altres creences, com també les dades de 
caràcter personal relatives a la salut o a la vida sexual, no poden ser 
processades automàticament llevat que la legislació interna estableixi les 
garanties adequades. El mateix s'aplica a les dades de caràcter personal 
relatives a les condemnes penals.
Article 7
Seguretat de les dades
Es prenen les mesures de seguretat adequades per a la protecció de les dades 
de caràcter personal enregistrades en fitxers automatitzats contra la destrucció 
accidental o no autoritzada, o la pèrdua accidental, com també contra l'accés, 
la modificació o la difusió no autoritzats.
Article 8
Garanties complementàries per a la persona concernida
Tota persona ha de poder:
a) Conèixer l'existència d'un fitxer automatitzat de dades de caràcter personal, 
les seves finalitats principals, com també la identitat i la residència habitual o 
l'establiment principal del controlador del fitxer.
b) Obtenir en intervals raonables i sense demores o despeses excessives la 
confirmació de l'existència o no, en el fitxer automatitzat, de dades de caràcter 
personal que l'afectin com també la comunicació d'aquestes dades en una 
forma intel·ligible.
c) Obtenir, si escau, la rectificació d'aquestes dades o la seva supressió quan 
han estat processades en violació de les disposicions de la legislació interna 
que donen efecte als principis de base enunciats als articles 5 i 6 del Conveni.
d) Disposar d'una via de recurs si no s'ha donat curs a una demanda de 
confirmació o, si escau, de comunicació, rectificació o supressió a què fan 
referència les lletres b i c d'aquest article.
Article 9
Excepcions i restriccions
1. No s'admet cap excepció a les disposicions dels articles 5, 6 i 8 del Conveni, 
a excepció dels límits definits en aquest article.
2. Hi ha possibilitat de derogar les disposicions dels articles 5, 6 i 8 del 
Conveni, si aquesta derogació prevista per la llei de l'estat constitueix una 
mesura necessària en una societat democràtica:
a) Per a la protecció de la seguretat de l'estat, de la seguretat pública, dels 
interessos econòmics de l'estat o per a la repressió de les infraccions penals.
b) Per a la protecció de la persona concernida i dels drets i llibertats d'altri.
3. La llei pot establir restriccions a l'exercici dels drets que s'enuncien a les 
lletres b, c i d de l'article 8 per als fitxers automatitzats de dades de caràcter 
personal utilitzats amb finalitats estadístiques o de recerca científica, quan no 
existeixen de manera evident riscos d'atemptat contra la vida privada de les 
persones concernides.
Article 10
Sancions i recursos
Cada part es compromet a establir les sancions i els recursos adequats 
respecte de les violacions de les disposicions de la legislació interna que donen 
efecte als principis de base per a la protecció de dades enunciats en aquest 
capítol.
Article 11
Protecció més àmplia
Cap de les disposicions d'aquest capítol no s'ha d'interpretar en el sentit que 
limita o atempta contra la facultat de cada part d'atorgar a les persones 
concernides una protecció més àmplia que l'establerta per aquest Conveni.
Capítol III. Fluxos transfronterers de dades
Article 12
Fluxos transfronterers de dades de caràcter personal i legislació interna
1. Les disposicions següents s'apliquen a les transmissions a través de les 
fronteres nacionals, sigui quin sigui el suport utilitzat, de dades de caràcter 
personal que són objecte d'un processament automatitzat o recollides amb la 
finalitat de sotmetre-les a un processament automatitzat.
2. Una part no pot, amb l'única finalitat de la protecció de la vida privada, 
prohibir o sotmetre a una autorització especial els fluxos transfronterers de 
dades de caràcter personal amb destinació al territori d'una altra part.
3. Això no obstant, tota part té la facultat de contravenir les disposicions de 
l'apartat 2:
a) En la mesura que la seva legislació estableix una reglamentació específica 
per a determinades categories de dades de caràcter personal o de fitxers 
automatitzats de dades de caràcter personal, per raó de la naturalesa 
d'aquestes dades o d'aquests fitxers, llevat que la reglamentació de l'altra part 
aporti una protecció equivalent.
b) Quan la transmissió s'efectua a partir del seu territori cap al territori d'un 
estat no contractant a través del territori d'una altra part, per evitar que 
aquestes transmissions portin a eludir la legislació de la part esmentada a l'inici 
d'aquest apartat.
Capítol IV. Cooperació
Article 13
Cooperació entre les parts
1. Les parts es comprometen a atorgar-se mútuament assistència per a 
l'aplicació d'aquest Conveni.
2. Amb aquesta finalitat,
a) Cada part designa una o diverses autoritats i comunica la seva denominació 
i l'adreça al secretari general del Consell d'Europa.
b) Cada part que ha designat diverses autoritats indica, en la comunicació 
referida a la lletra a precedent, la competència de cadascuna d'aquestes 
autoritats.
3. Una autoritat designada per una part, a demanda d'una autoritat designada 
per una altra part:
a) Proporciona informació sobre el seu dret i sobre la seva pràctica 
administrativa en matèria de protecció de dades.
b) Pren, de conformitat amb la seva legislació interna i únicament amb la 
finalitat de la protecció de la vida privada, totes les mesures adequades per 
proporcionar les informacions de fet referents a un processament automatitzat 
determinat efectuat en el seu territori a excepció, tanmateix, de les dades de 
caràcter personal que són objecte d'aquest processament.
Article 14
Assistència a les persones concernides que tenen la seva residència a 
l'estranger
1. Cada part presta assistència a tota persona que tingui la seva residència a 
l'estranger per a l'exercici dels drets previstos per la seva legislació interna fent 
efectius els principis enunciats a l'article 8 del Conveni.
2. Quan aquesta persona resideix al territori d'una altra part, ha de tenir la 
facultat de presentar la seva demanda per mitjà de l'autoritat designada per 
aquesta part.
3. La demanda d'assistència ha de contenir totes les indicacions necessàries 
referents especialment a:
a) El nom, l'adreça i tots els altres elements d'identificació referents al 
sol·licitant.
b) El fitxer automatitzat de dades de caràcter personal al qual es refereix la 
demanda o el controlador d'aquest fitxer.
c) L'objectiu de la demanda.
Article 15
Garanties referents a l'assistència donada per les autoritats designades
1. Una autoritat designada per una part que ha rebut informacions d'una 
autoritat designada per una altra part, ja sigui en suport d'una demanda 
d'assistència, ja sigui en resposta a una demanda d'assistència que ella 
mateixa ha formulat, no pot fer ús d'aquestes informacions amb altres finalitats 
que les especificades en la demanda d'assistència.
2. Cada part vetlla perquè les persones que pertanyen o que actuen en nom de 
l'autoritat designada estiguin vinculades per les obligacions adequades de 
secret o de confidencialitat respecte d'aquestes informacions.
3. En cap cas, una autoritat designada no està autoritzada a formular, en els 
termes de l'article 14, apartat 2, una demanda d'assistència en nom d'una 
persona concernida que resideix a l'estranger, a iniciativa pròpia i sense el 
consentiment exprés d'aquesta persona.
Article 16
Refús de demandes d'assistència
Una autoritat designada, que rebi una demanda d'assistència en els termes 
dels articles 13 o 14 del Conveni, no pot refusar de donar-hi curs llevat que:
a) La demanda sigui incompatible amb les competències, en l'àmbit de la 
protecció de dades, de les autoritats habilitades a respondre.
b) La demanda no sigui conforme a les disposicions del Conveni.
c) L'execució de la demanda sigui incompatible amb la sobirania, la seguretat o 
l'ordre públic de la part que l'ha designada o amb els drets i les llibertats 
fonamentals de les persones que depenen de la jurisdicció d'aquesta part.
Article 17
Despeses i procediments de l'assistència
1. La cooperació que les parts s'atorguen en els termes de l'article 13, com 
també l'assistència que presten a les persones concernides que resideixen a 
l'estranger en els termes de l'article 14, no dóna lloc al pagament de despeses 
o drets altres que no siguin els que corresponen a experts o a intèrprets. 
Aquestes despeses i aquests drets són a càrrec de la part que ha designat 
l'autoritat que ha fet la demanda d'assistència.
2. La persona concernida no pot ser obligada a pagar, en relació amb les 
gestions fetes pel seu compte en el territori d'una altra part, les despeses i els 
drets altres que no siguin els exigibles a les persones que resideixen al territori 
d'aquesta part.
3. Les altres modalitats relatives a l'assistència que concerneixen especialment 
les formes i els procediments, com també les llengües que cal utilitzar, les 
estableixen directament les parts interessades.
Capítol V. Comitè Consultiu
Article 18
Composició del Comitè
1. Es constitueix un Comitè Consultiu després de l'entrada en vigor del 
Conveni.
2. Tota part designa un representant i un suplent a aquest Comitè. Tot estat 
membre del Consell d'Europa que no és part del Conveni té el dret de fer-se 
representar en el Comitè per un observador.
3. El Comitè Consultiu pot, per decisió presa per unanimitat, invitar tot estat no 
membre del Consell d'Europa que no és part del Conveni a fer-se representar 
per un observador en aquestes reunions.
Article 19
Funcions del Comitè
El Comitè Consultiu:
a) Pot fer propostes amb vista a facilitar o millorar l'aplicació del Conveni.
b) Pot fer propostes d'esmena del Conveni de conformitat amb l'article 21.
c) Formula una opinió sobre tota proposta d'esmena del Conveni que se li 
sotmeti de conformitat amb l'article 21, apartat 3.
d) Pot, a demanda d'una part, expressar la seva opinió sobre qualsevol qüestió 
relativa a l'aplicació del Conveni.
Article 20
Procediment
1. El secretari general del Consell d'Europa convoca el Comitè Consultiu. La 
seva primera reunió té lloc en el termini dels dotze mesos següents a l'entrada 
en vigor del Conveni. Després, es reuneix com a mínim una vegada cada dos 
anys i, en tot cas, cada vegada que un terç dels representants de les parts 
demani la seva convocatòria.
2. La majoria dels representants de les parts constitueix el quòrum necessari 
per tenir una reunió del Comitè Consultiu.
3. Després de cadascuna de les reunions, el Comitè Consultiu sotmet al 
Consell de Ministres del Consell d'Europa un informe sobre els seus treballs i 
sobre el funcionament del Conveni.
4. Amb reserva de les disposicions del Conveni, el Comitè Consultiu estableix 
el seu reglament intern.
Capítol VI. Esmenes
Article 21
Esmenes
1. Les esmenes del Conveni poden ser proposades per una part, pel Comitè de 
Ministres del Consell d'Europa o pel Comitè Consultiu.
2. Tota proposta d'esmena és comunicada pel secretari general del Consell 
d'Europa als estats membres del Consell d'Europa i a cada estat no membre 
que s'hagi adherit o que hagi estat invitat a adherir-se al Conveni de conformitat 
amb les disposicions de l'article 23.
3. A més, tota esmena proposada per una part o pel Comitè de Ministres és 
comunicada al Comitè Consultiu, que sotmet al Comitè de Ministres la seva 
opinió sobre l'esmena proposada.
4. El Comitè de Ministres examina l'esmena proposada i tota opinió sotmesa 
pel Comitè Consultiu i pot aprovar l'esmena.
5. El text de tota esmena aprovat pel Comitè de Ministres de conformitat amb 
l'apartat 4 d'aquest article és tramès a les parts perquè sigui acceptat.
6. Tota esmena aprovada de conformitat amb l'apartat 4 d'aquest article, 
entrarà en vigor el trentè dia després que totes les parts hagin informat el 
secretari general que l'han acceptada.
Capítol VII. Disposicions
Article 22
Entrada en vigor
1. El Conveni s'obre a la signatura dels estats membres del Consell d'Europa. 
Se sotmet a ratificació, acceptació o aprovació. Els instruments de ratificació, 
acceptació o aprovació es dipositen prop del secretari general del Consell 
d'Europa.
2. El Conveni entrarà en vigor el primer dia del mes següent a l'expiració d'un 
període de tres mesos després de la data en què cinc estats membres del 
Consell d'Europa hagin expressat el seu consentiment a estar vinculats pel 
Conveni, de conformitat amb les disposicions de l'apartat precedent.
3. Per a tot estat membre que expressi posteriorment el seu consentiment a 
estar vinculat pel Conveni, aquest entrarà en vigor el primer dia del mes 
següent a l'expiració d'un període de tres mesos després de la data del dipòsit 
de l'instrument de ratificació, acceptació o aprovació.
Article 23
Adhesió d'estats no membres
1. Després de l'entrada en vigor del Conveni, el Comitè de Ministres del Consell 
d'Europa pot invitar tot estat no membre del Consell d'Europa a adherir-se al 
Conveni, per decisió presa per la majoria que disposa l'article 20 d de l'Estatut 
del Consell d'Europa i per unanimitat dels representants dels estats 
contractants que tinguin el dret de formar part del Comitè.
2. Per a tot estat que s'hi adhereixi, el Conveni entrarà en vigor el primer dia del 
mes següent a l'expiració d'un període de tres mesos després de la data del 
dipòsit de l'instrument d'adhesió prop del secretari general del Consell 
d'Europa.
Article 24
Disposició territorial
1. Tot estat pot, en el moment de la signatura o en el moment del dipòsit del 
seu instrument de ratificació, acceptació, aprovació o adhesió, designar el o els 
territoris als quals s'aplica el Conveni.
2. Tot estat pot, en qualsevol altre moment posterior, mitjançant una declaració 
adreçada al secretari general del Consell d'Europa, fer extensiva l'aplicació del 
Conveni a qualsevol altre territori designat en la declaració. El Conveni entrarà 
en vigor respecte d'aquest territori el primer dia del mes següent a l'expiració 
d'un període de tres mesos després de la data de recepció de la declaració per 
part del secretari general.
3. Tota declaració feta en virtut dels dos apartats anteriors pot ser retirada pel 
que fa a tot territori designat en aquesta declaració, mitjançant una notificació 
adreçada al secretari general. La retirada esdevindrà efectiva el primer dia del 
mes següent a l'expiració d'un període de sis mesos després de la data de 
recepció de la notificació per part del secretari general.
Article 25
Reserves
No s'admet cap reserva a les disposicions d'aquest Conveni.
Article 26
Denúncia
1. Tota part pot, en tot moment, denunciar el Conveni adreçant una notificació 
al secretari general del Consell d'Europa.
2. La denúncia esdevindrà efectiva el primer dia del mes següent a l'expiració 
d'un període de sis mesos després de la data de recepció de la notificació per 
part del secretari general.
Article 27
Notificacions
El secretari general del Consell d'Europa ha de notificar als estats membres del 
Consell i a tot estat que s'hagi adherit al Conveni:
a) Tota signatura.
b) El dipòsit de qualsevol instrument de ratificació, acceptació, aprovació o 
adhesió.
c) Tota data d'entrada en vigor del Conveni, de conformitat amb els seus 
articles 22, 23 i 24.
d) Tot altre acte, notificació o comunicació relatius al Conveni.
En fe de la qual cosa, els sotasignats, degudament autoritzats a aquest efecte, 
han signat aquest Conveni.
Fet a Estrasburg, el 28 de gener de 1981, en francès i en anglès, ambdós 
textos igualment fefaents, en un únic exemplar que serà dipositat als arxius del 
Consell d'Europa. El secretari general del Consell d'Europa en trametrà còpia 
certificada conforme a cadascun dels estats membres del Consell d'Europa i a 
tot estat que hagi estat invitat a adherir-se a aquest Conveni.
Situació
del Conveni per a la protecció de les persones pel que fa al tractament 
automatitzat de dades de caràcter personal, fet a Estrasburg el 28 de gener de 
1981
Entrada en vigor: 1 d'octubre de 1985
Situació al 4 de juliol del 2007: estats signataris 5; estats part 38 
Estats	Signatura	Ratificació	Entrada en vigor	R	D	A	T
Albània 	9 de juny del 2004 	14 de febrer del 2005 	1 de juny del 2005 		X 	X 	
Alemanya 	28 de gener de 1981 	19 de juny de 1985 	1 d’octubre de 1985 		X 	X 	X 
Andorra 	31 de maig del 2007 						
Antiga República Iugoslava de Macedònia 	24 de març del 2006 	24 de març del 2006 	1 de juliol del 2006 		X 	X 	
Àustria 	28 de gener de 1981 	30 de març de 1988 	1 de juliol de 1988 		X 	X 	
Bèlgica 	7 de maig de 1982 	28 de maig de 1993 	1 de setembre de 1993 		X 	X 	
Bòsnia i Hercegovina 	2 de març del 2004 	31 de març del 2006 	1 de juliol del 2006 				
Bulgària 	2 de juny de 1998 	18 de setembre del 2002 	1 de gener del 2003 				
Croàcia 	5 de juny del 2003 	21 de juny del 2005 	1 d’octubre del 2005 		X 	X 	
Dinamarca 	28 de gener de 1981 	23 d’octubre de 1989 	1 de febrer de 1990 			X 	X 
Eslovàquia 	14 d’abril del 2000 	13 de setembre del 2000 	1 de gener del 2001 			X 	
Eslovènia 	23 de novembre de 1993 	27 de maig de 1994 	1 de setembre de 1994 			X 	
Espanya 	28 de gener de 1982 	31 de gener de 1984 	1 d’octubre de 1985 			X 	
Estònia 	24 de gener del 2000 	14 de novembre del 2001 	1 de març del 2002 		X 	X 	
Finlàndia 	10 d’abril de 1991 	2 de desembre de 1991 	1 d’abril de 1992 			X 	
França 	28 de gener de 1981 	24 de març de 1983 	1 d’octubre de 1985 		X 	X 	
Geòrgia 	21 de novembre del 2001 	14 de desembre del 2005 	1 d’abril del 2006 				
Grècia 	17 de febrer de 1983 	11 d’agost de 1995 	1 de desembre de 1995 				
Hongria 	13 de maig de 1993 	8 d’octubre de 1997 	1 de febrer de 1998 		X 	X 	
Irlanda 	18 de desembre de 1986 	25 d’abril de 1990 	1 d’agost de 1990 		X 	X 	
Islàndia 	27 de setembre de 1982 	25 de març de 1991 	1 de juliol de 1991 			X 	
Itàlia 	2 de febrer de 1983 	29 de març de 1997 	1 de juliol de 1997 		X 	X 	
Letònia 	31 d’octubre del 2000 	30 de maig del 2001 	1 de setembre del 2001 		X 	X 	
Liechtenstein 	2 de març del 2004 	11 de maig del 2004 	1 de setembre del 2004 		X 	X 	
Lituània 	11 de febrer del 2000 	1 de juny del 2001 	1 d’octubre del 2001 			X 	
Luxemburg 	28 de gener de 1981 	10 de febrer de 1988 	1 de juny de 1988 		X 	X 	
Malta 	15 de gener del 2003 	28 de febrer del 2003 	1 de juny del 2003 				
Moldàvia 	4 de maig de 1998 						
Montenegro 	6 de setembre del 2005 	6 de setembre del 2005 	6 de juny del 2006 				
Noruega 	13 de març de 1981 	20 de febrer de 1984 	1 d’octubre de 1985 		X 	X 	X 
Països Baixos 	21 de gener de 1988 	24 d’agost de 1993 	1 de desembre de 1993 		X 	X 	X 
Polònia 	21 d’abril de 1999 	23 de maig del 2002 	1 de setembre del 2002 				
Portugal 	14 de maig de 1981 	2 de setembre de 1993 	1 de gener de 1994 			X 	
República Txeca 	8 de setembre del 2000 	9 de juliol del 2001 	1 de novembre del 2001 			X 	
Romania 	18 de març de 1997 	27 de febrer del 2002 	1 de juny del 2002 		X 	X 	
Regne Unit 	14 de maig de 1981 	26 d’agost de 1987 	1 de desembre de 1987 		X 	X 	X 
Rússia 	7 de novembre del 2001 						
Sèrbia 	6 de setembre del 2005 	6 de setembre del 2005 	1 de gener del 2006 		X 	X 	
Suècia 	28 de gener de 1981 	29 de setembre de 1982 	1 d’octubre de 1985 			X 	
Suïssa 	2 d’octubre de 1997 	2 d’octubre de 1997 	1 de febrer de 1998 		X 	X 	
Turquia 	28 de gener de 1981 						
Ucraïna 	29 d’agost del 2005 						
Xipre 	25 de juliol de 1986 	21 de febrer del 2002 	1 de juny del 2002 			X 	

a.: Adhesió - s.: Signatura sense reserva de ratificació - su.: Successió - r.: 
signatura ad referendum.
R.: Reserves - D.: Declaracions - A.: Autoritats - T.: Aplicació territorial
Declaracions
Albània
Declaració consignada en l'instrument de ratificació dipositat el 14 de febrer del 
2005 -Original en anglès.
De conformitat amb l'article 3, apartat 2, lletra a, del Conveni, la República 
d'Albània declara que no aplica el Conveni a les dades personals de les 
categories següents:
a) Al tractament de dades personals efectuat per persones amb finalitats 
exclusivament personals, a condició que aquestes dades no estiguin 
destinades a ser difoses a través de diferents mitjans de comunicació.
b) A les dades personals que, per Llei, siguin accessibles al públic i les dades 
personals que es publiquin de conformitat amb la llei.
De conformitat amb l'article 3, apartat 2, lletra b, del Conveni, la República 
d'Albània declara que aplica el Conveni a les dades aferents a agrupacions, 
associacions, fundacions, societats, corporacions o a qualsevol altre organisme 
que agrupi directament o indirectament persones físiques que gaudeixin o no 
de la personalitat jurídica.
Data d'efecte: 1/6/2005
Declaració anterior relativa als articles: 3
Declaració consignada en l'instrument de ratificació dipositat el 14 de febrer del 
2005 -Original en anglès- i en una nota verbal de la Representació Permanent 
d'Albània, del 4 d'abril del 2005, enregistrada a la Secretaria General el 5 d'abril 
del 2005 -Original en anglès.
De conformitat amb l'article 13, apartat 2, del Conveni, la República d'Albània 
declara que les autoritats designades per a la cooperació entre les parts són:
1. Ministeri de JustíciaBoulevard Zogu I No. 5 TIRANA - Albània
2. INSTAT (InstitutiiStatistikave) Rruga Lekë Dukagjini TIRANA - Albània
Quant a les competències respectives de les autoritats designades més amunt:
- L'INSTAT és l'autoritat responsable per a la cooperació entre les parts per a 
totes les qüestions relatives a les estadístiques o tot tipus de dades o 
informació elaborada per l'INSTAT o sota la seva autoritat.
- El Ministeri de Justícia és l'autoritat competent responsable de les altres 
qüestions no tractades per l'INSTAT com ara les esmentades més amunt.
Data d'efecte: 1/6/2005
Declaració anterior relativa als articles: 13
Alemanya
Declaració consignada en una carta del representant permanent de la 
República Federal d'Alemanya, del 19 de juny de 1985, lliurada al secretari 
general en el moment del dipòsit de l'instrument de ratificació, el 19 de juny de 
1985 -Original en alemany.
La República Federal d'Alemanya part del principi que no es pot donar 
seguiment a una demanda d'informació de conformitat amb la lletra b de 
l'article 8, si la persona concernida no pot especificar de manera suficient la 
seva demanda d'informació.
Data d'efecte: 1/10/1985
Declaració anterior relativa als articles: 8
Declaració consignada en una carta del representant permanent de la 
República Federal d'Alemanya, del 19 de juny de 1985, lliurada al secretari 
general en el moment del dipòsit de l'instrument de ratificació, el 19 de juny de 
1985 -Original en alemany.
Quant al punt 5 de l'apartat 67 de l'Informe explicatiu relatiu al Conveni per a la 
protecció de les persones pel que fa al tractament automatitzat de les dades de 
caràcter personal, el Govern de la República Federal d'Alemanya part del 
principi que l'apartat 2 de l'article 12, deixa a les parts la llibertat d'establir, en el 
marc de la seva legislació interna en matèria de protecció de dades, unes 
normes que prohibeixin en certs casos particulars la transferència de dades de 
caràcter personal per tal de tenir en compte els interessos de la persona 
concernida dignes de ser protegits.
Data d'efecte: 1/10/1985
Declaració anterior relativa als articles: 12
Declaració consignada en una carta del representant permanent d'Alemanya, 
del 21 d'octubre de 1994, enregistrada a la Secretaria General el 25 d'octubre 
de 1994 -Original en anglès.
L'autoritat competent a nivell de la Federació és:
Bundesministerium des Innern
Graurheindorfer Strasse 198
53117 Bonn
Data d'efecte: 25/10/1994
Declaració anterior relativa als articles:
Declaració consignada en una carta del representant permanent d'Alemanya, 
del 21 d'octubre de 1994, enregistrada a la Secretaria General el 25 d'octubre 
de 1994 -Original en anglès.
Les autoritats competents a nivell dels Länder són:
Baden-Württemberg
Innenministerium Baden-Württemberg
Dorotheenstrasse 6
70173 Stuttgart
Freistaat Bayern
Bayerisches Staatsministerium des Innern
Odeonsplatz 3
80539 München
Berlin
Senatsverwaltung für Inneres von Berlin
Fehrbelliner Platz 2
10707 Berlin
Brandenburg
Ministerium des Innern des Landes Brandenburg
Postfach 60 11 65
14411 Potsdam
Freie Hansestadt Bremen
Senator für Inneres und Sport der Freien Hansestadt Bremen
Postfach 10 15 05
28203 Bremen
Freie und Hansestadt
Hamburg
Finanzbehörde
- Amt für Informacions - und Kommunikationstechnik -
Steckelhörn 12 (Gotenhof)
20457 Hamburg
Hessen
Hessisches Ministerium des Innern und für Europaangelegenheiten
Friedrich-Ebert-Allee 12
65185 Wiesbaden
Mecklenburg-Vorpommern
Innenminister des Landes
Mecklenburg-Vorpommern
Karl-Marx-Strasse 1
19055 Schwerin
Niedersachsen
Niedersächsisches Innenministerium
Postfach 2 21
30002 Hannover
Nordrhein-Westfalen
Innenministerium des Landes
Nordrhein-Westfalen
40190 Düsseldorf
Rheinland-Pfalz
Ministerium des Innern und für Sport
Postfach 32 80
55022 Mainz
Saarland
Ministerium des Innern des Saarlandes
Postfach 10 24 41
66024 Saarbrücken
Freistaat Sachsen
Sächsisches Staatsministerium des Innern
01095 Dresden
Sachsen-Anhalt
Ministerium des Innern des Landes Sachsen-Anhalt
Postfach 35 60
39010 Magdeburg
Schleswig-Holstein
Innenminister des Landes
Schleswig Holstein
Düsternbrooker Weg 92
24105 Kiel
Freistaat Thüringen
Innenministerium Thüringen
Postfach 2 61
99006 Erfurt
Data d'efecte: 25/10/1994
Declaració anterior relativa als articles:
Àustria
Declaració interpretativa consignada en l'instrument de ratificació dipositat el 30 
de març de 1988 -Original en alemany/francès/anglès.
La República d'Àustria interpreta el terme "difusió" en el sentit dels termes 
"transmissió" i "lliurament" utilitzats en l'article 3, punts 9 i 10, de la llei austríaca 
relativa a la protecció de dades, en la versió de l'esmena publicada al Butlletí 
de les Lleis Federals núm. 370/1986.
Data d'efecte: 1/7/1988
Declaració anterior relativa als articles: 2
Declaració interpretativa consignada en l'instrument de ratificació dipositat el 30 
de març de 1988 -Original en alemany/francès/anglès.
La República d'Àustria estima que aquesta obligació [article 5, lletra e] la 
compleix totalment la Llei austríaca sobre la protecció de dades que preveu la 
supressió de les dades a demanda de la persona concernida.
Data d'efecte: 1/7/1988
Declaració anterior relativa als articles: 5
Declaració interpretativa consignada en l'instrument de ratificació dipositat el 30 
de març de 1988 -Original en alemany/francès/anglès.
La República d'Àustria estima que l'expressió "prevista per la Llei de la part" en 
la primera frase de l'article 9, apartat 2, del Conveni té exactament el mateix 
sentit que l'expressió "prevista per la Llei" a l'article 8 apartat 2, del Conveni 
europeu dels drets humans i que, per tant, és compatible amb el Conveni que, 
segons el dret fonamental austríac a la protecció de les dades, aquest dret 
fonamental només pot ser limitat si està previst per la Llei.
Data d'efecte: 1/7/1988
Declaració anterior relativa als articles: 9
Declaració interpretativa consignada en l'instrument de ratificació dipositat el 30 
de març de 1988 -Original en alemany/francès/anglès.
La República d'Àustria estima a més que la restricció a favor dels "interessos 
econòmics de l'Estat" segons l'article 9, apartat 2, lletra a, del Conveni, 
juntament amb la restricció segons l'apartat 2, lletra b, correspon, quant al seu 
abast, a la restricció segons l'article 8, apartat 2, del Conveni europeu dels 
drets humans, a favor del "benestar econòmic del país".
Data d'efecte: 1/7/1988
Declaració anterior relativa als articles: 9
Declaració consignada en l'instrument de ratificació dipositat el 30 de març de 
1988 -Original en alemany/francès/anglès.
L'autoritat austríaca competent per a la cooperació en l'aplicació d'aquest 
Conveni, és, de conformitat amb l'article 13, apartat 2, el
Bundeskanzleramt
Ballhausplatz 2,
A-1014 VIENA
Data d'efecte: 1/7/1988
Declaració anterior relativa als articles: 13
Declaració consignada en l'instrument de ratificació dipositat el 30 de març del 
1988 -Original en alemany/francès/anglès.
De conformitat amb l'article 3, apartat 2, lletra b, la República d'Àustria fa saber 
que aplica el present Conveni també a les informacions aferents a agrupacions, 
associacions, fundacions, societats, corporacions o qualsevol altre organisme 
que agrupi directament o indirectament, persones físiques, que gaudeixin o no 
de personalitat jurídica (persones jurídiques o comunitats de persones en el 
sentit de l'article 3, apartat 2, de la Llei sobre la protecció de dades).
Data d'efecte: 1/7/1988
Declaració anterior relativa als articles: 3
Bèlgica
Declaració feta en el moment del dipòsit de l'instrument de ratificació, el 28 de 
maig de 1993 -Original en francès.
De conformitat amb l'article 3, apartat 2, lletra a, del Conveni, Bèlgica no aplica 
el Conveni als tractaments de dades de caràcter personal gestionats per 
persones físiques, que per la seva naturalesa estan destinades a un ús privat, 
familiar o domèstic i mantenen aquesta destinació.
Data d'efecte: 1/9/1993
Declaració anterior relativa als articles: 3
Declaració feta en el moment del dipòsit de l'instrument de ratificació, el 28 de 
maig de 1993 -Original en francès.
De conformitat amb l'article 3, apartat 2, lletra a, del Conveni, Bèlgica no aplica 
el Conveni als tractaments que tracten exclusivament dades de caràcter 
personal que són objecte d'una publicitat en virtut d'una disposició legal o 
reglamentària.
Data d'efecte: 1/9/1993
Declaració anterior relativa als articles: 3
Declaració feta en el moment del dipòsit de l'instrument de ratificació, el 28 de 
maig de 1993 -Original en francès.
De conformitat amb l'article 3, apartat 2, lletra a, del Conveni, Bèlgica no aplica 
el Conveni als tractaments que tracten exclusivament dades de caràcter 
personal, la persona a la qual fan referència n'assegura o en fa assegurar la 
publicitat, sempre que el tractament respecti la finalitat d'aquesta publicitat.
Data d'efecte: 1/9/1993
Declaració anterior relativa als articles: 3
Declaració feta en el moment del dipòsit de l'instrument de ratificació, el 28 de 
maig de 1993 -Original en francès.
De conformitat amb l'article 3, apartat 2, lletra c, del Conveni, Bèlgica aplica 
també el Conveni als fitxers de dades de caràcter personal mantinguts en 
suports no automatitzats.
Data d'efecte: 1/9/1993
Declaració anterior relativa als articles: 3
Declaració feta en el moment del dipòsit de l'instrument de ratificació, el 28 de 
maig de 1993 -Original en francès.
L'autoritat designada per proporcionar les informacions a què fa referència 
l'article 13, apartat 3, lletra a, és el
Ministère de la Justice
Administration des Affaires civiles et criminelles
Place Poelaert, 3
1000 BRUXELLES
Data d'efecte: 1/9/1993
Declaració anterior relativa als articles: 13
Declaració feta en el moment del dipòsit de l'instrument de ratificació, el 28 de 
maig de 1993 -Original en francès.
L'autoritat competent per proporcionar les informacions a què fa referència 
l'article 13, apartat 3, lletra b, és la
Commission de la protection de la vie privée
Place Poelaert, 3
1000 BRUXELLES
Data d'efecte: 1/9/1993
Declaració anterior relativa als articles: 13
Declaració feta en el moment del dipòsit de l'instrument de ratificació, el 28 de 
maig de 1993 -Original en francès.
L'autoritat designada als efectes de l'article 14 és la
Commission de la protection de la vie privée
Place Poelaert, 3
1000 BRUXELLES
Data d'efecte: 1/9/1993
Declaració anterior relativa als articles: 14
Croàcia
Declaració consignada en l'instrument de ratificació dipositat el 21 de juny del 
2005 -Original en anglès.
De conformitat amb l'article 3, apartat 2, lletra a, del Conveni, la República de 
Croàcia declara que el Conveni no s'aplica als fitxers automatitzats de dades 
de caràcter personal mantinguts per persones amb finalitat exclusivament 
personal o amb fins familiars.
Data d'efecte: 1/10/2005
Declaració anterior relativa als articles: 3
Declaració consignada en l'instrument de ratificació dipositat el 21 de juny del 
2005 -Original en anglès.
De conformitat amb l'article 3, apartat 2, lletra c, del Conveni, la República de 
Croàcia declara que el Conveni s'aplica també als fitxers de dades de caràcter 
personal que no siguin objecte de tractament automatitzat.
Data d'efecte: 1/10/2005
Declaració anterior relativa als articles: 3
Declaració consignada en l'instrument de ratificació dipositat el 21 de juny del 
2005 -Original en anglès.
De conformitat amb l'article 13, apartat 2, lletra a, del Conveni, la República de 
Croàcia declara que l'autoritat competent és l'Agència de Protecció de Dades 
de Caràcter Personal.
Data d'efecte: 1/10/2005
Declaració anterior relativa als articles: 13
Dinamarca
Declaració consignada en una carta del representant permanent de Dinamarca, 
del 23 d'octubre de 1989, lliurada al secretari general en el moment del dipòsit 
de l'instrument de ratificació el 23 d'octubre del 1989 -Original en anglès.
El Conveni no s'aplica a les illes Fèroe ni a Groenlàndia.
Data d'efecte: 1/2/1990
Declaració anterior relativa als articles: 24
Declaració consignada en una carta del representant permanent de Dinamarca, 
del 23 d'octubre de 1989, lliurada al secretari general en el moment del dipòsit 
de l'instrument de ratificació el 23 d'octubre de 1989 -Original en anglès.
L'autoritat danesa designada és:
Data Surveillance Authority (D.S.A.)
(Registertilsynet)
Christians Brygge 28, 4
DK-1559 COPENHAGEN V
Tel: 31 14 38 44
Data d'efecte: 1/2/1990
Declaració anterior relativa als articles: 13
Eslovàquia
Declaració consignada en una nota verbal del viceprimer ministre de la 
República Eslovaca, lliurada al secretari general en el moment de la signatura, 
el 14 d'abril del 2000 -Original en anglès- i confirmada en una carta de la 
representant permanent d'Eslovàquia, del 10 de novembre del 2000, 
enregistrada a la Secretaria General el 13 de novembre del 2000 -Original en 
francès.
De conformitat amb l'article 13, apartat 2, del Conveni per a la protecció de les 
persones pel que fa al tractament automatitzat de les dades de caràcter 
personal, l'organisme d'estat responsable del control sobre la protecció de les 
dades de caràcter personal a la República Eslovaca és:
el Comissari del Govern per a la protecció de les dades de caràcter personal 
dels sistemes d'informació i la Unitat de control de les dades de caràcter 
personal
Seu del Govern de la República Eslovaca
Namestie slobody 1
SK-813 70 Bratislava 1
República Eslovaca
Data d'efecte: 1/1/2001
Declaració anterior relativa als articles: 13
Eslovènia
Declaració consignada en una carta del ministre de Justícia d'Eslovènia del 10 
de gener de 1995, enregistrada a la Secretaria General el 19 de gener de 1995 
-Original en anglès.
De conformitat amb l'article 13, apartat 2, lletra a, l'autoritat designada és:
Ministry of Justice of the Republic of Slovenia
M. Joze Santovec
Counsellor to the Government
(Chief of the Data Protection Sector)
Zupanciceva 3
61000 LJUBLJANA
Tel: 386 61 1765 211
Fax: 386 61 210 200
Data d'efecte: 19/1/1995
Declaració anterior relativa als articles: 13
Espanya
Declaració consignada en una carta del representant permanent d'Espanya, del 
25 de gener de 1999, enregistrada a la Secretaria General el 26 de gener de 
1999 -Original en francès- i confirmada mitjançant una carta del 9 de març del 
1999, enregistrada a la Secretaria General el 10 de març de 1999 -Original en 
francès.
Autoritat central:
Ministerio de Justicia
Secretaría General Técnica
San Bernardo, 45
28071 Madrid, España
Data d'efecte: 26/1/1999
Declaració anterior relativa als articles: 13
Estònia
Declaració consignada en l'instrument de ratificació dipositat el 14 de novembre 
del 2001 -Original en anglès.
De conformitat amb l'article 3, apartat 2, lletra a, del Conveni, la República 
d'Estònia declara que no aplica el present Conveni al tractament de les dades 
de caràcter personal compilades per persones físiques amb fins privats.
Data d'efecte: 1/3/2002
Declaració anterior relativa als articles: 3
Declaració consignada en l'instrument de ratificació dipositat el 14 de novembre 
del 2001 -Original en anglès.
De conformitat amb l'article 13, apartat 2, lletra a, del Conveni, la República 
d'Estònia designa l'Agència de Protecció de Dades com a autoritat competent.
Data d'efecte: 1/3/2002
Declaració anterior relativa als articles: 13
Finlàndia
Declaració consignada en una carta del representant permanent de Finlàndia 
prop del Consell d'Europa, del 18 de març de 1992, enregistrada a la Secretaria 
General el 19 de març de 1992 -Original en anglès.
Autoritat competent:
Ombudsman per a la protecció de dades
Kauppakartanonkatu 7 A 41
P.O. Box 31
00931 HELSINKI
Finlàndia
Data d'efecte: 1/4/1992
Declaració anterior relativa als articles: 13
França
Declaració feta en el moment de la signatura, el 28 de gener de 1981 -Original 
en francès.
El Govern de la República Francesa declara que interpreta els termes "Sécurité 
de l'Etat" de l'article 9, apartat 2, lletra a, en el sentit de "Sûreté de l'Etat" i els 
termes "Sûreté publique" en el sentit de "Sécurité publique".
Data d'efecte: 1/10/1985
Declaració anterior relativa als articles: 9
Declaració consignada en una carta del ministre de Relacions Exteriors, del 14 
d'abril de 1983, enregistrada a la Secretaria General el 16 de maig de 1983 -
Original en francès.
El Govern de la República Francesa desitja fer la declaració complementària 
següent:
De conformitat amb les disposicions de l'article 3, apartat 2, lletra c, també 
aplica el present Conveni als fitxers de dades de caràcter personal que no 
siguin objecte de tractaments automatitzats.
Data d'efecte: 1/10/1985
Declaració anterior relativa als articles: 3
Declaració consignada en una carta del Ministeri d'Afers Estrangers, del 10 de 
març de 1992, enregistrada a la Secretaria General el 13 de març de 1992 -
Original en francès.
Autoritat competent:
Commission Nationale de l'Informatique et des Libertés
21, rue Saint-Guillaume
75007 PARIS
Tel: (1) 45 44 40 65
Fax: (1) 45 49 04 55
Data d'efecte: 13/3/1992
Declaració anterior relativa als articles: 13
Hongria
Declaració consignada en una nota verbal del 10 de juliol de 1997, lliurada al 
secretari general en el moment del dipòsit de l'instrument de ratificació, el 8 
d'octubre de 1997 -Original en anglès.
El Govern de la República d'Hongria declara per la present que de conformitat 
amb l'article 3, apartat 2, lletra c, del Conveni, també aplica el Conveni a les 
dades classificades sense l'ajut de mitjans electrònics o automatitzats.
Data d'efecte: 1/2/1998
Declaració anterior relativa als articles: 3
Declaració consignada en una nota verbal del 6 d'octubre de 1997, lliurada al 
secretari general en el moment del dipòsit de l'instrument de ratificació, el 8 
d'octubre de 1997 -Original en anglès.
De conformitat amb l'article 13, apartat 2, lletra a, del Conveni per a la protecció 
de les persones pel que fa al tractament automatitzat de les dades de caràcter 
personal, fet a Estrasburg, el 28 de gener del 1981, el Ministeri de Justícia de la 
República d'Hongria ha estat designat pel Govern de la República d'Hongria 
com a autoritat competent per cooperar amb les parts en l'aplicació del 
Conveni.
L'adreça del Ministeri de Justícia de la República d'Hongria és la següent:
Igazságügyi Minisztérium
H-1363 Budapest
Szalay u. 16.
Data d'efecte: 1/2/1998
Declaració anterior relativa als articles: 13
Irlanda
Declaració feta en el moment del dipòsit de l'instrument de ratificació, el 25 
d'abril de 1990 -Original en anglès.
El Govern d'Irlanda desitja fer, de conformitat amb l'article 3, apartat 2, lletra a, 
del Conveni per a la protecció de les persones pel que fa al tractament 
automatitzat de les dades de caràcter personal, una declaració per tal 
d'excloure de l'aplicació del Conveni, les categories següents de fitxers 
automatitzats de dades de caràcter personal que s'enumeren a l'article 1, 
apartat 4 de la Llei del 1988 sobre la protecció de dades, és a dir:
a) Dades de caràcter personal que, en opinió del ministre de Justícia o del 
ministre de Defensa són, o eren en qualsevol moment, conservades, a fi de 
salvaguardar la seguretat de l'estat.
b) Dades de caràcter personal que consisteixen en informacions que el 
detentor de les dades té l'obligació, per Llei, de fer-les públiques.
c) Dades de caràcter personal mantingudes per una persona i que només 
concerneixen la gestió de la seva vida personal, familiar o domèstica, o 
mantingudes per una persona amb finalitat únicament recreativa.
Data d'efecte: 1/8/1990
Declaració anterior relativa als articles: 3
Declaració feta en el moment del dipòsit de l'instrument de ratificació, el 25 
d'abril de 1990 -Original en anglès.
De conformitat amb l'article 13, apartat 2, lletra a, del Conveni per a la protecció 
de les persones pel que fa al tractament automatitzat de les dades de caràcter 
personal, tinc l'honor d'informar-vos que l'autoritat designada per Irlanda és:
M. Dónal Linehan
Comissari per a la protecció de dades
Earl Court
Adelaide Road
DUBLIN 2
Irlanda
Data d'efecte: 1/8/1990
Declaració anterior relativa als articles: 13
Islàndia
Declaració consignada en una carta del Ministeri de Justícia i Afers Eclesiàstics 
d'Islàndia, del 12 d'abril del 2002, enregistrada a la Secretaria General el 18 
d'abril del 2002 -Original en anglès.
Persónuvernd (Autoritat sobre el tractament automatitzat de les dades)
Rauðarárstíg 10
105 Reykjavík
Islande
Tel.: (00354)510.9600
Fax: (00354)510.9606
Data d'efecte: 18/4/2002
Declaració anterior relativa als articles: 13
Itàlia
Declaració consignada en una carta del representant permanent d'Itàlia, del 28 
de març de 1997, enregistrada per la Secretaria General en el moment del 
dipòsit de l'instrument de ratificació, el 29 de març de 1997 -Original en francès.
Itàlia declara, en el sentit de l'article 3, apartat 2, lletra a, del Conveni, que no 
aplica el Conveni als tractaments de dades personals per part de persones 
físiques, sempre que aquestes dades no estiguin destinades a una 
comunicació sistemàtica o a la difusió.
- Llista prevista segons l'article 3, apartat 2, lletra a:
Tractaments de dades personals efectuats per persones físiques amb finalitats 
exclusivament personals, sempre que les dades no estiguin destinades a una 
comunicació sistemàtica o a la difusió.
Data d'efecte: 1/7/1997
Declaració anterior relativa als articles: 3
Declaració consignada en una carta del representant permanent d'Itàlia, del 28 
de març de 1997, enregistrada per la Secretaria General en el moment del 
dipòsit de l'instrument de ratificació, el 29 de març de 1997 -Original en francès.
Itàlia declara, en el sentit de l'article 3, apartat 2, lletra b, del Conveni, que 
també aplica el Conveni als tractaments de dades personals relatives a 
persones jurídiques, agrupacions, fundacions, associacions.
Data d'efecte: 1/7/1997
Declaració anterior relativa als articles: 3
Declaració consignada en una carta del representant permanent d'Itàlia, del 28 
de març de 1997, enregistrada per la Secretaria General en el moment del 
dipòsit de l'instrument de ratificació, el 29 de març de 1997 -Original en francès.
Itàlia declara, en el sentit de l'article 3, apartat 2, lletra c, del Conveni, que 
també aplica el Conveni a les dades classificades sense l'ajut de mitjans 
electrònics o automatitzats.
Data d'efecte: 1/7/1997
Declaració anterior relativa als articles: 3
Declaració consignada en una carta del representant permanent d'Itàlia, del 28 
de març de 1997, enregistrada per la Secretaria General en el moment del 
dipòsit de l'instrument de ratificació, el 29 de març de 1997 -Original en francès.
Itàlia declara que l'autoritat designada amb finalitat de cooperació i ajuda mútua 
entre les parts establertes pel capítol IV del Conveni és el "Garante per la tutela 
delle persone e di altri soggetti rispetto al trattamento dei dati personali", la seu 
provisional del qual es troba a la Cambra dels Diputats, Palau Montecitorio, I-
00100 ROME.
Data d'efecte: 1/7/1997
Declaració anterior relativa als articles: 13
Letònia
Declaració consignada en l'instrument de ratificació dipositat el 30 de maig del 
2001 -Original en anglès- i parcialment retirada mitjançant una nota del ministre 
d'Afers Exteriors de Letònia, del 28 de novembre del 2005, tramesa per la 
Representació Permanent de Letònia, i enregistrada a la Secretaria General el 
8 de desembre del 2005 -Original en anglès.
De conformitat amb l'article 3, apartat 2, lletra a, del Conveni, la República de 
Letònia declara que no aplica l'esmentat Conveni a les categories següents de 
fitxers automatitzats de dades de caràcter personal:
[1. Els que siguin l'objecte d'un secret d'estat.] (*)
2. Els que siguin tractats per institucions públiques amb finalitats de seguretat 
nacional i de legislació penal.
[(*) Nota de la Secretaria: vegeu la declaració del 28 de novembre del 2005, 
enregistrada a la Secretaria General el 8 de desembre del 2005.]
Data d'efecte: 1/9/2001
Declaració anterior relativa als articles: 3
Declaració consignada en l'instrument de ratificació dipositat el 30 de maig del 
2001 -Original en anglès.
De conformitat amb l'article 13, apartat 2, lletra a, del Conveni, la República de 
Letònia declara que l'autoritat competent designada per la República de Letònia 
és:
Data State Inspection Kr. Barona Street 5-4
Riga, LV-1050
Letònia
Fax: (+371) 722.3556
Telèfon: (+371) 722.3131
Data d'efecte: 1/9/2001
Declaració anterior relativa als articles: 13
Retirada parcial de declaració consignada en una nota del ministre d'Afers 
Exteriors de Letònia, del 28 de novembre del 2005, tramesa per la 
Representació Permanent de Letònia i enregistrada a la Secretaria General el 8 
de desembre del 2005 -Original en anglès- i en una nota del ministre d'Afers 
Exteriors de Letònia, del 9 de maig del 2006, enregistrada a la Secretaria 
General el 19 de maig del 2006 -Original en anglès- que aporta precisions
De conformitat amb l'article 3, apartat 2, lletra a, del Conveni, la República de 
Letònia declara:
- Que aplica el Conveni als fitxers de dades de caràcter personal sotmesos a la 
Llei "sobre els Secrets Oficials" ateses les excepcions enumerades en aquesta 
Llei, és a dir, les informacions que no poden ser un Secret Oficial. De 
conformitat amb l'article 5 de la Llei "sobre els Secrets Oficials", no està permès 
d'atorgar l'estatut de secret oficial i de restringir l'accés a les informacions 
següents:
1. Les informacions relatives als desastres naturals, les calamitats naturals o 
altres, i les seves conseqüències.
2. Les informacions relatives a l'estat del medi ambient, la protecció de la salut, 
l'educació i la cultura, i a la situació demogràfica.
3. Les informacions relatives a les violacions dels drets humans.
4. Les informacions relatives als índexs de criminalitat i les seves estadístiques, 
els afers de corrupció, les conductes irregulars dels funcionaris.
5. Les informacions relatives a la situació econòmica de l'estat, l'aplicació del 
pressupost, els nivells de vida de la població, i també les escales salarials, els 
privilegis, els avantatges i les garanties específiques dels funcionaris i empleats 
de l'estat i de les institucions d'administració local.
6. I les informacions relatives a l'estat de salut dels caps de l'estat.
- Que no aplica el Conveni als fitxers de dades de caràcter personal tractats per 
les institucions públiques amb finalitats de seguretat nacional i de legislació 
penal.
Aquesta declaració substitueix la declaració precedent formulada per la 
República de Letònia en el moment de la ratificació del Conveni, el 30 de maig 
del 2001.
Data d'efecte: 8/12/2005
Declaració anterior relativa als articles: 3
Antiga República Iugoslava de Macedònia
Declaració consignada en l'instrument de ratificació dipositat el 24 de març del 
2006 -Original en anglès.
De conformitat amb l'article 3, apartat 2, lletra a, del Conveni, la República de 
Macedònia declara que no aplica el Conveni a les categories següents de 
dades de caràcter personal:
- Tractament de dades de caràcter personal efectuat per persones amb 
finalitats exclusivament personals o per a ús familiar.
- Tractament de dades de caràcter personal amb la finalitat de garantir la 
seguretat nacional i la defensa nacional de la República de Macedònia.
- O mentre es dugui a terme un procediment penal.
Data d'efecte: 1/7/2006
Declaració anterior relativa als articles: 3
Declaració consignada en l'instrument de ratificació dipositat el 24 de març del 
2006 -Original en anglès- i actualitzada mitjançant una nota verbal de la 
Representació Permanent de l'Antiga República Iugoslava de Macedònia, del 
15 de maig del 2006, enregistrada a la Secretaria General el 16 de maig del 
2006 -Original en anglès.
De conformitat amb l'article 13, apartat 2, lletra a, del Conveni, les funcions de 
centre d'informació de Macedònia seran exercides pel:
Directorate for Personal Data Protection
"Kej 13 Noemvri"
GTC, floor II, Section II
1000 Skopje Republic of Macedonia
Agent d'enllaç: Sra. Marijana Marusic
Tel.: +389 2 3 230 635
Fax: +389 2 3 230 617
A/e: marijana.marusic@dzip.gov.mk i
info@dzip.gov.mk
Data d'efecte: 1/7/2006
Declaració anterior relativa als articles: 13
Liechtenstein
Declaració consignada en l'instrument de ratificació dipositat l'11 de maig del 
2004 -Original en francès.
De conformitat amb l'article 3, apartat 2, del Conveni, el Principat de 
Liechtenstein declara que:
1. El Conveni s'aplica també a les dades de caràcter personal relatives a les 
persones jurídiques i les associacions amb capacitat jurídica i també als fitxers 
de dades de caràcter personal que no siguin objecte d'un tractament 
automatitzat.
2. El Conveni no s'aplica:
a) Als fitxers de dades de caràcter personal que siguin objecte d'un tractament 
per part d'una persona exclusivament per al seu ús personal i que no són 
comunicades a terceres persones.
b) A les deliberacions del Parlament (Landtag) i les comissions parlamentàries.
c) A les activitats de l'Administració de Finances.
d) Als fitxers de dades de caràcter personal establerts en aplicació de la Llei de 
Liechtenstein sobre la diligència deguda.
Data d'efecte: 1/9/2004
Declaració anterior relativa als articles: 3
Declaració consignada en l'instrument de ratificació dipositat l'11 de maig del 
2004 -Original en francès.
De conformitat amb l'article 13, apartat 2, del Conveni, el Principat de 
Liechtenstein declara que la Unitat de Protecció de Dades és l'autoritat 
competent per assegurar la cooperació per a l'aplicació del Conveni.
Data d'efecte: 1/9/2004
Declaració anterior relativa als articles: 13
Lituània
Declaració consignada en l'instrument de ratificació dipositat el 8 de març del 
2002 -Original en anglès.
L'autoritat designada per la República de Lituània de conformitat amb l'article 
13 apartat 2, lletra a, del Conveni, és:
Agència de l'Estat per a la Protecció de Dades
Gedimino pr. 27/2
LT- 2600 Vilnius
LITUÀNIA
Data d'efecte: 15/2/2002
Declaració anterior relativa als articles: 13
Luxemburg
Declaració feta en el moment del dipòsit de l'instrument de ratificació el 10 de 
febrer de 1988 -Original en francès.
El Gran Ducat de Luxemburg declara que es reserva el dret, dins els límits de 
l'article 3, apartat 2, lletra a, del Conveni, de no aplicar el Conveni:
a) Als bancs de dades que en virtut d'una llei o un reglament són accessibles al 
públic.
b) Als que contenen exclusivament dades relacionades amb el propietari del 
banc.
c) Als que s'estableixen per compte de les institucions de dret internacional 
públic.
Data d'efecte: 1/6/1988
Declaració anterior relativa als articles: 3
Declaració feta en el moment del dipòsit de l'instrument de ratificació el 10 de 
febrer de 1988 -Original en francès.
El Gran Ducat de Luxemburg designa com a autoritat competent per cooperar 
en l'aplicació d'aquest Conveni: la Comissió Consultiva instituïda per la Llei del 
31 de març del 1979 que regula la utilització de les dades nominatives en els 
tractaments informàtics c/o Ministeri de Justícia, 
L-2910 LUXEMBOURG.
Data d'efecte: 1/6/1988
Declaració anterior relativa als articles: 13
Malta
Declaració consignada en una carta lliurada en el moment del dipòsit de 
l'instrument de ratificació, el 28 de febrer del 2003 -Original en anglès.
Malta declara que de conformitat amb l'article 3, apartat 2, lletra a, del Conveni, 
aquest Conveni no s'aplica a les categories següents de fitxers automatitzats 
de dades de caràcter personal que s'estableixen a l'article 5 de la Llei núm. 
XXVI del 2001 de Malta sobre la protecció de dades:
a) Fitxers de dades de caràcter personal gestionats per persones físiques per a 
un ús privat.
b) Fitxers de dades de caràcter personal gestionats amb finalitats de seguretat 
pública, la defensa o la seguretat de l'estat (inclosa la prosperitat econòmica de 
l'estat quan la gestió de l'operació està relacionada amb problemes de 
seguretat).
Data d'efecte: 1/6/2003
Declaració anterior relativa als articles: 3
Declaració consignada en una carta lliurada en el moment del dipòsit de 
l'instrument de ratificació, el 28 de febrer del 2003 -Original en anglès.
Malta entén que no es pot donar curs a una demanda d'informació de 
conformitat amb la lletra b de l'article 8 si la persona concernida no pot 
especificar de manera suficient la seva demanda d'informació.
Data d'efecte: 1/6/2003
Declaració anterior relativa als articles: 8
Declaració consignada en una carta lliurada en el moment del dipòsit de 
l'instrument de ratificació, el 28 de febrer del 2003 -Original en anglès.
Malta declara que l'autoritat designada per a la cooperació entre les parts de 
conformitat amb l'article 13, apartat 2, lletra a, del Conveni és:
Bureau del Comissari per a la Protecció de Dades
280 Republic Street
Vallette CMR 02
Malta
Tel. 00 (356) 21 221 630
Fax. 00 (356) 21 221 629
Data d'efecte: 1/6/2003
Declaració anterior relativa als articles: 13
Montenegro
Declaració consignada en l'instrument de ratificació dipositat el 6 de setembre 
del 2005 -Original en anglès- i confirmada en una carta del Ministeri d'Afers 
Estrangers de Montenegro, del 13 d'octubre del 2006, enregistrada a la 
Secretaria General el 19 d'octubre del 2006 -Original en anglès.
De conformitat amb l'article 3, apartat 2, lletra a, del Conveni, la República de 
Montenegro declara que el Conveni no s'aplica als fitxers automatitzats de 
dades de caràcter personal que es conserven de conformitat amb la 
reglamentació relativa als antecedents penals i a la seguretat de l'estat.
[Nota de la Secretaria: El Comitè de Ministres del Consell d'Europa va decidir 
en la 967a reunió que la República de Montenegro fos considerada com a part 
d'aquest tractat amb efecte a partir del 6 de juny del 2006.]
Data d'efecte: 6/6/2006
Declaració anterior relativa als articles: 3
Declaració consignada en dues cartes de la representant permanent de Sèrbia i 
Montenegro lliurades en el moment del dipòsit de l'instrument de ratificació, el 6 
de setembre del 2005 -Original en anglès- i confirmada en una carta del 
Ministeri d'Afers Estrangers de Montenegro, del 13 d'octubre del 2006, 
enregistrada a la Secretaria General el 19 d'octubre del 2006 -Original en 
anglès.
De conformitat amb l'article 13 del Conveni, la República de Montenegro 
designa l'autoritat competent següent:
Secretaria per al Desenvolupament de la República de Montenegro
46, Rimski trg
81000 Podgorica
[Nota de la Secretaria: El Comitè de Ministres del Consell d'Europa va decidir 
en la 967a reunió que la República de Montenegro fos considerada com a part 
d'aquest tractat amb efecte a partir del 6 de juny del 2006.]
Data d'efecte: 6/6/2006
Declaració anterior relativa als articles: 13
Noruega
Declaració continguda en l'instrument de ratificació dipositat el 20 de febrer de 
1984 -Original en anglès.
El Conveni no s'aplica als fitxers privats de caràcter personal que no són 
utilitzats ni en el sector privat ni per societats o fundacions.
Data d'efecte: 1/10/1985
Declaració anterior relativa als articles: 3
Declaració continguda en l'instrument de ratificació dipositat el 20 de febrer de 
1984 -Original en anglès.
Les disposicions del Conveni s'apliquen també a les informacions 
corresponents a associacions o fundacions.
Data d'efecte: 1/10/1985
Declaració anterior relativa als articles: 3
Declaració continguda en l'instrument de ratificació dipositat el 20 de febrer de 
1984 -Original en anglès.
El Conveni no s'aplica a Svalbard.
Data d'efecte: 1/10/1985
Declaració anterior relativa als articles: 24
Declaració continguda en l'instrument de ratificació dipositat el 20 de febrer de 
1984 -Original en anglès.
L'autoritat a Noruega designada de conformitat amb l'article 13, apartat 2, lletra 
a, del Conveni és:
Datatilsynet (Inspecció de dades)
Postboks 8177 Dep.
OSLO 1
Data d'efecte: 1/10/1985
Declaració anterior relativa als articles: 13
Països Baixos
Declaració consignada en una carta de la Representació Permanent, lliurada al 
secretari general en el moment de l'acceptació, el 24 d'agost de 1993 -Original 
en anglès.
De conformitat amb l'article 24, apartat 1, el Conveni s'aplica als territoris del 
Regne situats a Europa.
Data d'efecte: 1/12/1993
Declaració anterior relativa als articles: 24
Declaració consignada en una carta de la Representació Permanent, lliurada al 
secretari general en el moment de l'acceptació, el 24 d'agost de 1993 -Original 
en anglès.
De conformitat amb l'article 3, apartat 2, lletra a, del Conveni, el Regne dels 
Països Baixos (per al Regne a Europa) declara que:
I. El Conveni no s'aplica als fitxers de dades de caràcter personal següents:
- Fitxers de dades de caràcter personal destinats per la seva naturalesa a una 
utilització personal o interna.
- Fitxers de dades de caràcter personal portats exclusivament amb finalitats 
d'informació del públic, per la premsa, la ràdio o la televisió.
- Llibres i altres publicacions escrites i tot índex corresponent.
- Fitxers de dades de caràcter personal conservats en els arxius designats a 
aquest efecte per la Llei.
- Fitxers de dades de caràcter personal, la creació i la consulta per part del 
públic dels quals són exigides per la Llei.
- Fitxers de dades de caràcter personal destinats a l'aplicació de la Llei 
electoral ("Kieswet").
II. El Conveni no s'aplica pel moment als fitxers de dades de caràcter personal 
següents:
- Fitxers de dades de caràcter personal establerts en el marc o de conformitat 
amb la Llei sobre els antecedents penals i els certificats de bona conducta 
("Wet op de justitiële documentatie en op de verklaringen omtrent het gedrag").
- Fitxers de dades de caràcter personal establerts de conformitat amb la Llei 
sobre els registres civils i el lloc de residència ("Wet bevolkings- en 
verblijfsregisters").
- Fitxer central d'estudiants de l'ensenyament superior, establert en el marc de 
la Llei sobre l'ensenyament universitari, la Llei sobre l'ensenyament 
professional superior i la Llei sobre la universitat popular ("Wet op het 
wetenschappelijk onderwijs, Wet op het hoger beroepsonderwijs, Wet op de 
open universiteit").
- I els fitxers dels números de matrícules dels vehicles i dels permisos de 
conduir emesos lliurats de conformitat amb la Llei de circulació per carretera 
("Wegenverkeerswet").
Data d'efecte: 1/12/1993
Declaració anterior relativa als articles: 3
Declaració consignada en una carta de la Representació Permanent, lliurada al 
secretari general en el moment de l'acceptació, el 24 d'agost de 1993 -Original 
en anglès.
L'autoritat designada pel Regne dels Països Baixos (per al Regne a Europa) en 
el sentit de l'article 13, apartat 2, lletra a, del Conveni és:
Registratiekamer
Postbus 3011
NL - 2280 GA Rijswijk
Països Baixos
Tel.: 19-31-70-3190190
Fax: 19-31-70-3940460
Data d'efecte: 1/6/1988
Declaració anterior relativa als articles: 13
Portugal
Declaració consignada en una carta de la Representació Permanent de 
Portugal, del 31 de maig del 2002, enregistrada a la Secretaria General el 31 
de maig del 2002 -Original en francès.
Autoritat competent:
Comissão Nacional de Protecção de Dados (CNPD)
Rua de São Bento n° 148, 3° andar
1200-821 Lisboa
Portugal
Tel: (00351) 21 3928400
Fax: (00351) 21 3976832
A/e: geral@cnpd.pt
Data d'efecte: 31/5/2002
Declaració anterior relativa als articles: 13
República Txeca
Declaració consignada en l'instrument de ratificació dipositat el 9 de juliol del 
2001 -Original en anglès.
De conformitat amb l'article 13 del Conveni, la República Txeca declara que 
l'autoritat competent designada és:
Oficina de Protecció de Dades de Caràcter Personal
Havelkova 22130 00 Praga 3
Data d'efecte: 1/11/2001
Declaració anterior relativa als articles: 13
Declaració lliurada pel representant permanent de la República Txeca al 
secretari general en ocasió de la ratificació del Protocol addicional al Conveni, 
el 24 de setembre del 2003 -Original en anglès.
La República Txeca declara que de conformitat amb l'article 3, apartat 2, lletra 
c, del Conveni, aplica també aquest Conveni als fitxers de dades de caràcter 
personal que no siguin objecte de tractaments automatitzats.
Data d'efecte: 25/12/2003
Declaració anterior relativa als articles: 3
Romania
Declaracions consignades en l'instrument de ratificació dipositat el 28 de febrer 
del 2002 -Original en anglès- i confirmades mitjançant una nota verbal de la 
Representació Permanent de Romania, del 8 de juliol del 2004, enregistrada a 
la Secretaria General el 9 de juliol del 2004 -Original en anglès.
La República de Romania fa les declaracions següents:
De conformitat amb l'article 3, apartat 2, lletra a, el present Conveni no s'aplica 
als tractaments de dades de caràcter personal incloses en una base de dades 
quan:
a) El tractament automatitzat es faci en el marc d'activitats en els àmbits de la 
defensa nacional i la seguretat nacional, que es duguin a terme dins els límits i 
amb les restriccions establertes per la Llei.
b) El tractament automatitzat de les dades concerneixi dades obtingudes a 
partir de documents accessibles al públic, de conformitat amb la Llei.
c) El tractament automatitzat sigui fet per persones físiques per a un ús 
exclusivament personal, si aquestes dades no són divulgades.
De conformitat amb l'article 3, apartat 2, lletra c, el Conveni s'aplica també als 
tractaments no automatitzats de dades de caràcter personal que formin part 
d'una base de dades o que hagin de ser incloses en una base de dades.
Data d'efecte: 1/6/2002
Declaració anterior relativa als articles: 3
Declaració consignada en l'instrument de ratificació dipositat el 28 de febrer del 
2002 -Original en anglès- i confirmada mitjançant una nota verbal de la 
Representació Permanent de Romania, del 8 de juliol del 2004, enregistrada a 
la Secretaria General el 9 de juliol del 2004 -Original en anglès.
De conformitat amb l'article 13, l'autoritat competent nacional és:
"Ombudsperson"
3-5 lancu de Hunedoara Avenue
Sector 1, Bucarest
Codi postal 71204
Tel: 231 50 01 / Fax: 231 50 00
Data d'efecte: 1/6/2002
Declaració anterior relativa als articles: 13
Declaració consignada en l'instrument de ratificació dipositat el 27 de febrer del 
2002 -Original en anglès- i confirmada mitjançant una nota verbal de la 
Representació Permanent de Romania, del 8 de juliol del 2004, enregistrada a 
la Secretaria General el 9 de juliol del 2004 -Original en anglès.
Aquest Conveni s'aplica també als tractaments automatitzats de dades de 
caràcter personal realitzats en el marc de les activitats legítimes de qualsevol 
fundació, associació o qualsevol altre organisme amb finalitat no lucrativa i que 
tingui un caràcter polític, filosòfic, religiós o sindical, a condició que les 
persones concernides siguin membres d'aquest organisme o mantinguin unes 
relacions constants amb aquest organisme, vinculades a l'activitat específica de 
l'organisme i que les dades no siguin comunicades a tercers sense l'acord previ 
de la persona concernida.
Data d'efecte: 1/6/2002
Declaració anterior relativa als articles:
Regne Unit
Declaració consignada en una carta del representant permanent del Regne Unit 
del 26 d'agost de 1987 i lliurada al secretari general en el moment del dipòsit de 
l'instrument de ratificació, el 26 d'agost de 1987 -Original en anglès.
El Conveni no s'aplica a les categories següents de fitxers automatitzats de 
dades de caràcter personal:
a) Registres de pagaments i pensions: dades de caràcter personal 
mantingudes exclusivament per calcular les remuneracions i les pensions del 
personal o les deduccions a aquests.
b) Fitxers de comptabilitat i de transaccions: dades de caràcter personal 
mantingudes exclusivament per portar comptes o fitxers de transaccions.
c) informacions disponibles al públic en virtut de la Llei: dades de caràcter 
personal que han d'estar disponibles al públic en virtut de la Llei.
[Nota de la Secretaria: El Regne Unit retira aquesta declaració respecte del 
Regne Unit, la manté però respecte de Jersey, Guernesey i l'Illa de Man (data 
d'efecte: 27 d'abril del 2001)]
Data d'efecte: 1/12/1987
Declaració anterior relativa als articles: 3
Declaració consignada en una carta del representant permanent del Regne Unit 
del 26 d'agost de 1987 i lliurada al secretari general en el moment del dipòsit de 
l'instrument de ratificació, el 26 d'agost de 1987 -Original en anglès.
A més del Regne Unit de Gran Bretanya i Irlanda del Nord, el Conveni s'aplica 
també a la Batllia de Jersey i la Batllia de Guernesey.
Data d'efecte: 1/12/1987
Declaració anterior relativa als articles: 24
Declaració consignada en una carta del representant permanent del Regne 
Unit, del 13 de gener de 1993, enregistrada a la Secretaria General el 21 de 
gener de 1993 -Original en anglès.
De conformitat amb l'article 24 del Conveni per a la protecció de les persones 
quant al tractament automatitzat de dades de caràcter personal, declaro per la 
present, en nom del Govern del Regne Unit, que el Conveni s'aplica a l'Illa de 
Man, territori les relacions internacionals del qual són de la competència del 
Govern del Regne Unit.
Data d'efecte: 21/1/1993
Declaració anterior relativa als articles: 24
Declaració consignada en una carta del representant permanent del Regne 
Unit, del 13 de gener de 1993, enregistrada a la Secretaria General el 21 de 
gener de 1993 -Original en anglès- i aclarida mitjançant una carta de la 
Representació Permanent del Regne Unit, del 6 de gener del 1994, 
enregistrada a la Secretaria General el 7 de gener de 1994 -Original en anglès.
De conformitat amb l'article 3, apartat 2, lletra a, del Conveni, declaro que el 
Conveni no és aplicable als fitxers que serveixen únicament per a la distribució, 
el subministrament o l'enregistrament de la distribució o el subministrament 
d'articles, informacions o serveis a les persones concernides.
[S'ha precisat que la declaració que figura a continuació en el paràgraf segon 
de la carta del 13 de gener del 1993 (Notificació JJ2897C, Tr./ 108-14, 1 de 
febrer del 1993) s'aplica únicament a l'Illa de Man i no al Regne Unit o a d'altres 
illes.]
Data d'efecte: 21/1/1993
Declaració anterior relativa als articles: 3
Declaració consignada en una carta de la Representació Permanent del Regne 
Unit, del 6 de gener de 1994, enregistrada a la Secretaria General el 7 de gener 
de 1994 -Original en anglès.
De conformitat amb l'article 13, apartat 2, lletra a, del Conveni les autoritats 
designades són:
PER AL REGNE UNIT:
The Data Protection Registrar
Wycliffe House, Water Lane, Wilmslow, Cheshire, SK9 5AF
PER A LA BATLLIA DE GUERNESEY:
The Advisory and Finance Committee
Sir Charles Frossard House, PO Box 43, La Charroterie,
St Peter Port, Guernsey, GY1 1FH
PER A LA BATLLIA DE JERSEY:
States of Jersey Data Protection Registrar
States Greffe, Royal Square, St Helier, Jersey, JE1 1DD
PER A L'ILLA DE MAN:
The Isle of Man Data Protection Registrar
Willow House, Main Road, Onchan, Isle of Man
Data d'efecte: 7/1/1994
Declaració anterior relativa als articles: 13
Declaració consignada en una carta del ministre d'Afers Estrangers i de la 
Commonwealth, del 18 de gener del 2001, enregistrada a la Secretaria General 
el 26 de gener del 2001 -Original en anglès.
El Regne Unit fa la declaració següent respecte del Regne Unit únicament:
"El Regne Unit aplica el Conveni a les dades de caràcter personal que no siguin 
objecte de tractaments automatitzats però que es mantinguin en un sistema de 
classificació pertinent. "Un sistema de classificació pertinent" significa totes les 
informacions relatives a persones que, tot i que les informacions no siguin 
objecte d'un tractament automatitzat de conformitat amb les instruccions 
donades amb aquesta finalitat, el conjunt està estructurat, sigui per referència a 
les persones, sigui per referència a criteris relatius a les persones, de tal 
manera que una informació específica d'una persona concreta sigui fàcilment 
accessible."
Data d'efecte: 27/4/2001
Declaració anterior relativa als articles: 3.2
Declaració consignada en una carta del ministre d'Afers Estrangers i de la 
Commonwealth, del 18 de gener del 2001, enregistrada a la Secretaria General 
el 26 de gener del 2001 -Original en anglès.
L'autoritat designada pel Regne Unit amb efecte a partir del 20 de gener del 
2001 és:
The information Commissioner
Wycliffe House
Water Lane
Wilmslow - Cheshire SK9 5AF
L'autoritat designada per la Batllia de Guernesey és d'ara endavant:
The Data Protection Commissioner
Sir Charles Frossard House
PO Box 43
La Charroterie
St Peter Port - Guernsey GY1 1 FH
L'adreça de l'autoritat designada per a la Batllia de Jersey és d'ara endavant:
The Data Protection Registrar
The Data Protection Registry
Morier House
Halkett Place
St Helier - Jersey JE1 1DD
L'adreça que ja s'havia notificat de l'autoritat designada per a l'Illa de Man, que 
és la correcta, no mencionava el codi postal, que és el següent: IM3 4PR.
Data d'efecte: 20/1/2001
Declaració anterior relativa als articles: 13.2
Sèrbia
Declaració consignada en l'instrument de ratificació dipositat el 6 de setembre 
del 2005 -Original en anglès.
De conformitat amb l'article 3, apartat 2, lletra a, del Conveni, Sèrbia i 
Montenegro declara que el Conveni no s'aplica als fitxers automatitzats de 
dades de caràcter personal que es mantinguin de conformitat amb la 
reglamentació dels registres de penals i de la seguretat de l'estat.
Data d'efecte: 1/1/2006
Declaració anterior relativa als articles: 3
Declaració consignada en dues cartes de la representant permanent de Sèrbia i 
Montenegro, lliurades en el moment del dipòsit de l'instrument de ratificació, el 
6 de setembre del 2005 -Original en anglès.
De conformitat amb l'article 13 del Conveni, Sèrbia i Montenegro designa les 
autoritats responsables següents:
Ministeri de l'Interior de la República de Sèrbia
Departement per a la Cooperació Internacional
11000 Belgrad, No. 101, Kneza Milosa St.
Tel. + 381 11 161 78 54
Fax + 381 11 362 01 89
Secretariat per al desenvolupament de la República de Montenegro
No. 46, Rimski trg
81000 Podgorica
Data d'efecte: 1/1/2006
Declaració anterior relativa als articles: 13
Suècia
Declaració consignada en una carta del representant permanent de Suècia de 
l'1 d'octubre de 1985, enregistrada a la Secretaria General el 3 d'octubre de 
1985 -Original en anglès.
Data Inspection Board
Box 12050
S-102 22 STOCKHOLM
ha estat designat autoritat competent de conformitat amb l'article 13, apartat 2, 
lletra a, del Conveni.
Data d'efecte: 3/10/1985
Declaració anterior relativa als articles: 13
Suïssa
Declaració consignada en l'instrument de ratificació dipositat el 2 d'octubre de 
1997 -Original en francès.
De conformitat amb l'article 3, apartat 2, del Conveni:
El Conveni s'aplica també a les dades personals relatives a persones jurídiques 
i als fitxers de dades personals que no són objecte d'un tractament 
automatitzat.
Data d'efecte: 1/2/1998
Declaració anterior relativa als articles: 3
Declaració consignada en l'instrument de ratificació dipositat el 2 d'octubre de 
1997 -Original en francès.
El Conveni no s'aplica:
a) Als fitxers constituïts i utilitzats pels Parlaments Federal i Cantonal en el 
marc de les seves deliberacions.
b) Als fitxers del Comitè Internacional de la Creu Roja.
c) Als fitxers de dades personals que manté una persona física per a un ús 
exclusivament personal i que no comunica a tercers.
Data d'efecte: 1/2/1998
Declaració anterior relativa als articles: 3
Declaració consignada en l'instrument de ratificació dipositat el 2 d'octubre de 
1997 -Original en francès.
"L'encarregat Federal de la protecció de dades" és l'autoritat competent per a la 
cooperació en l'aplicació del Conveni.
Data d'efecte: 1/2/1998
Declaració anterior relativa als articles: 13
Xipre
Declaració consignada en l'instrument de ratificació dipositat el 25 de febrer del 
2002 -Original en anglès.
De conformitat amb l'article 13, apartat 2, del Conveni, la República de Xipre 
declara que l'autoritat competent designada és el Comissari per a la Protecció 
de les Dades, l'adreça del qual (provisional) és:
Bureau juridique de la République de Chypre
1403 Nicosia
Chypre
Tél.: 00 357 2 889131
Fax: 00 357 2 667498
E-mail: roc-law@cytanet.co.cy
Data d'efecte: 1/6/2002
Declaració anterior relativa als articles: 13
Protocol
addicional del Conveni per a la protecció de les persones respecte del 
processament automatitzat de les dades de caràcter personal relatiu a les 
autoritats de control i els fluxos transfronterers de dades, fet a Estrasburg el 8 
de novembre del 2001
Preàmbul
Les parts en aquest Protocol addicional del Conveni per a la protecció de les 
persones pel que fa al tractament automatitzat de les dades de caràcter 
personal, obert a la signatura a Estrasburg, el 28 de gener del 1981 (en 
endavant denominat "el Conveni");
Convençudes que les autoritats de control que exerceixen les seves funcions 
amb una independència total, són un element de la protecció efectiva de les 
persones pel que fa al tractament de les dades de caràcter personal;
Considerant la importància de la circulació de la informació entre els pobles;
Considerant que amb la intensificació dels intercanvis de dades de caràcter 
personal a través de les fronteres, cal assegurar la protecció efectiva dels drets 
humans i les llibertats fonamentals i, especialment, del dret al respecte de la 
vida privada en relació amb aquests intercanvis;
Han convingut el següent:
Article 1
Autoritats de control
1. Cada part preveu que una o diverses autoritats s'encarreguin de vetllar pel 
respecte de les mesures que donen efecte, en la seva legislació interna, als 
principis enunciats en els capítols II i III del Conveni i en aquest Protocol.
2. a) A aquest efecte, aquestes autoritats disposen especialment de facultats 
d'investigació i intervenció o també d'emprendre accions judicials o de posar en 
coneixement de l'autoritat judicial competent, les infraccions a les disposicions 
del dret intern que donen efecte als principis enunciats a l'apartat 1 de l'article 1 
d'aquest Protocol.
b) Tota persona pot interposar davant l'autoritat de control una demanda 
relativa a la protecció dels seus drets i llibertats fonamentals pel que fa al 
tractament de dades de caràcter personal que sigui de la seva competència.
3. Les autoritats de control exerceixen les seves funcions amb una 
independència total.
4. Les decisions de les autoritats de control que causin un perjudici poden ser 
objecte d'un recurs jurisdiccional.
5. De conformitat amb les disposicions del capítol IV i sense perjudici de les 
disposicions de l'article 13 del Conveni, les autoritats de control cooperen entre 
elles en la mesura que sigui necessària per a l'acompliment de les seves 
missions, especialment amb l'intercanvi de tota informació útil.
Article 2
Fluxos transfronterers de dades de caràcter personal cap a un destinatari que 
no està sotmès a la jurisdicció d'una part del Conveni
1. Cada part preveu que la transferència de dades de caràcter personal cap a 
un destinatari sotmès a la jurisdicció d'un estat o una organització que no és 
part del Conveni, només es pot dur a terme si aquest estat o aquesta 
organització garanteix un nivell de protecció adequat per a la transferència en 
qüestió.
2. Per derogació de l'apartat 1 de l'article 2 d'aquest Protocol, cada part pot 
autoritzar una transferència de dades de caràcter personal:
a) Si la legislació interna ho preveu:
- Per als interessos específics de la persona concernida.
- O quan prevalen els interessos legítims, en particular els interessos públics 
importants.
b) O si la persona responsable de la transferència pot aportar garanties que 
resultin especialment de clàusules contractuals i que les autoritats competents, 
de conformitat amb la legislació interna, considerin que són suficients.
Article 3
Disposicions finals
1. Les parts consideren les disposicions dels articles 1 i 2 d'aquest Protocol 
com a articles addicionals del Conveni, i totes les disposicions del Conveni 
s'apliquen en conseqüència.
2. Aquest Protocol està obert a la signatura dels estats signataris del Conveni. 
Després de la seva adhesió al Conveni en les condicions establertes per 
aquest Conveni, les Comunitats Europees poden signar aquest Protocol. 
Aquest Protocol serà sotmès a ratificació, acceptació o aprovació. Un signatari 
d'aquest Protocol no el pot ratificar, acceptar o aprovar si anteriorment o 
simultàniament no ha ratificat, acceptat o aprovat el Conveni o no s'hi ha 
adherit. Els instruments de ratificació, acceptació o aprovació d'aquest Protocol 
es dipositaran prop del secretari general del Consell d'Europa.
3.a) Aquest Protocol entrarà en vigor el primer dia del mes següent a l'expiració 
d'un període de tres mesos després de la data en què cinc dels seus signataris 
hagin expressat el seu consentiment a estar vinculats per aquest Protocol de 
conformitat amb les disposicions del seu article 3, apartat 2.
b) Per a tot signatari d'aquest Protocol que expressi posteriorment el seu 
consentiment a estar vinculat per aquest, el Protocol entrarà en vigor el primer 
dia del mes següent a l'expiració d'un període de tres mesos després de la data 
del dipòsit del seu instrument de ratificació, acceptació o aprovació.
4.a) Després de l'entrada en vigor d'aquest Protocol, tot estat que s'hagi adherit 
al Conveni pot també adherir-se a aquest Protocol.
b) L'adhesió s'efectua mitjançant el dipòsit prop del secretari general del 
Consell d'Europa, d'un instrument d'adhesió que tindrà efecte el primer dia del 
mes següent a l'expiració d'un període de tres mesos després de la data del 
seu dipòsit.
5.a) Tota part pot, en qualsevol moment, denunciar aquest Protocol adreçant 
una notificació al secretari general del Consell d'Europa.
b) La denúncia tindrà efecte el primer dia del mes següent a l'expiració d'un 
període de tres mesos després de la data de recepció de la notificació pel 
secretari general.
6. El secretari general del Consell d'Europa notificarà als estats membres del 
Consell d'Europa, a les Comunitats Europees i a tot estat que s'hagi adherit a 
aquest Protocol:
a) Tota signatura.
b) El dipòsit de qualsevol instrument de ratificació, acceptació o aprovació.
c) Tota data d'entrada en vigor d'aquest Protocol de conformitat amb l'article 3.
d) Qualsevol altre acte, notificació o comunicació respecte d'aquest Protocol.
En testimoni de la qual cosa, els sotasignats, degudament autoritzats a aquest 
efecte, han signat aquest Protocol.
Fet a Estrasburg, el 8 de novembre del 2001, en francès i anglès, sent els dos 
textos igualment fefaents, en un sol exemplar que serà dipositat en els arxius 
del Consell d'Europa. El secretari general del Consell d'Europa en trametrà 
còpia certificada conforme a cadascun dels estats membres del Consell 
d'Europa, a les Comunitats Europees i a tot estat que hagi estat invitat a 
adherir-se al Conveni.
Situació
del Protocol addicional del Conveni per a la protecció de les persones pel que 
fa al processament automatitzat de dades de caràcter personal, relatiu a les 
autoritats de control i als fluxos transfronterers de dades, fet a Estrasburg el 8 
de novembre del 2001
Entrada en vigor: 1 de juliol del 2004
Situació al 4 de juliol del 2007: estats signataris 16, estats part 16 
Estats	Signatura	Ratificació	Entrada en vigor	R	D	A	T
Albània 	9 de juny del 2004 	14 de febrer del 2005 	1 de juny del 2005 				
Alemanya 	8 de gener del 2001 	1 de març del 2003 	1 de juliol del 2004 		X 		
Andorra 	31 de maig del 2007 						
Àustria 	8 de novembre del 2001 						
Bèlgica 	30 d’abril del 2002 						
Bòsnia i Hercegovina 	2 de març del 2004 	31 de març del 2006 	1 de juliol del 2006 				
Croàcia 	5 de juny del 2003 	21 de juny del 2005 	1 d’octubre del 2005 				
Dinamarca 	8 de novembre del 2001 						
Eslovàquia 	8 de novembre del 2001 	24 de juliol del 2002 	1 de juliol del 2004 				
Finlàndia 	8 de novembre del 2001 						
França 	8 de novembre del 2001 	22 de maig del 2007 	1 de setembre del 2007 				
Grècia 	8 de novembre del 2001 						
Hongria 	30 de març del 2004 	4 de maig del 2005 	1 de setembre del 2005 				
Irlanda 	8 de novembre del 2001 						
Islàndia 	8 de novembre del 2001 						
Itàlia 	8 de novembre del 2001 						
Lituània 	8 de novembre del 2001 	2 de març del 2004 	1 de juliol del 2004 				
Luxemburg 	24 de febrer del 2004 	23 de gener del 2007 	1 de maig del 2007 				
Noruega 	8 de novembre del 2001 						
Països Baixos 	12 de maig del 2003 	8 de setembre del 2004 	1 de gener del 2005 				X 
Polònia 	21 de novembre del 2002 	12 de juliol del 2005 	1 de novembre del 2005 				
Portugal 	8 de novembre del 2001 	11 de gener del 2007 	1 de maig del 2007 				
República Txeca 	10 d’abril del 2002 	24 de setembre del 2003 	1 de juliol del 2004 				
Romania 	13 de juliol del 2004 	15 de febrer del 2006 	1 de juny del 2006 				
Regne Unit 	8 de novembre del 2001 						X 
Rússia 	13 de març del 2006 						
Suècia 	8 de novembre del 2001 	8 de novembre del 2001 	1 de juliol del 2004 				
Suïssa 	17 d’octubre del 2002 						
Turquia 	8 de novembre del 2001 						
Ucraïna 	29 d’agost del 2005 						
Xipre 	3 d’octubre del 2002 	17 de març del 2004 	1 de juliol del 2004 				

a.: Adhesió - s.: Signatura sense reserva de ratificació - su.: Successió - r.: 
signatura ad referendum.
R.: Reserves - D.: Declaracions - A.: Autoritats - T.: Aplicació territorial
Declaracions
Alemanya
Declaració consignada en una Nota verbal de la Representació Permanent 
d'Alemanya, del 26 de febrer del 2003, que confirma la declaració feta en el 
moment de la signatura el 8 de novembre del 2001, lliurada al secretari general 
del Consell d'Europa en el moment del dipòsit de l'instrument de ratificació, el 
12 de març del 2003 -Original en anglès/alemany.
L'article 1, apartat 3, del Protocol addicional (com també el paràgraf segon del 
seu Preàmbul) disposa que les autoritats de control exerceixen les seves 
funcions amb independència total.
La República Federal d'Alemanya recorda la declaració que va fer en la reunió 
del 6 al 8 de juny del 2000 del Comitè Consultiu, establert en virtut de l'article 
18 del Conveni per a la protecció de les persones pel que fa al tractament 
automatitzat de dades, segons la qual la pràctica existent de control de la 
protecció de les dades a Alemanya és conforme a les disposicions de l'article 1, 
apartat 3, del Protocol addicional, ja que les autoritats de control responsables 
de la protecció de les dades -encara que estiguin integrades en una estructura 
administrativa de tipus jeràrquic- exerceixen les seves funcions amb 
independència total.
Data d'efecte: 1/7/2004
Declaració anterior relativa als articles: 1
Països Baixos
Declaració consignada en l'instrument d'acceptació dipositat el 8 de setembre 
del 2004 -Original en anglès.
El Regne dels Països Baixos accepta el Protocol per al Regne a Europa.
Data d'efecte: 1/1/2005
Declaració anterior relativa als articles:
Regne Unit
Declaració consignada en una carta del representant permanent del Regne 
Unit, del 8 de novembre del 2001, lliurada al secretari general del Consell 
d'Europa en el moment de la signatura de l'instrument, el 8 de novembre del 
2001 -Original en anglès.
El Govern del Regne Unit declara que la signatura pel Regne Unit del Protocol 
addicional s'estén a les Batllies de Jersey i de Guernesey i també a l'Illa de 
Man, territoris per als quals el Regne Unit assegura les relacions internacionals.
Declaració anterior relativa als articles:
Declaracions del Principat d'Andorra
Declaració en relació amb el Conveni per a la protecció de les persones 
respecte del processament automatitzat de les dades de caràcter personal, fet 
a Estrasburg el 28 de gener de 1981
De conformitat amb l'article 3, apartat 2, lletra a, del Conveni, el Principat 
d'Andorra declara que no aplica el Conveni a les dades personals de les 
categories següents:
a) Dades personals relatives a la seguretat de l'Estat i la investigació i 
prevenció d'infraccions penals.
b) Dades de persones físiques vinculades a la seva activitat empresarial, 
professional i comercial.
c) Registres públics expressament regulats per llei a Andorra, a la normativa 
aplicable al secret bancari i a les normes reguladores del secret professional.
De conformitat amb l'article 3, apartat 2, lletra b, del Conveni, el Principat 
d'Andorra declara que aplica el Conveni als fitxers de dades de caràcter 
personal que no són objecte de processament automatitzat i que estan 
considerats en la legislació interna andorrana.
De conformitat amb l'article 13, apartat 2, del Conveni, el Principat d'Andorra 
designa com a autoritat competent per dur a terme les missions de cooperació 
entre les parts:
Agència Andorrana de Protecció de Dades
C/ Prat de la Creu, 59-65,
AD 500 Andorra la Vella
Principat d'Andorra
Tel. (+376) 808115
Declaració
del Principat d'Andorra en relació amb el Protocol addicional del Conveni per a 
la protecció de les persones respecte del processament automatitzat de les 
dades de caràcter personal relatiu a les autoritats de control i els fluxos 
transfronterers de dades, fet a Estrasburg el 8 de novembre del 2001
De conformitat amb l'apartat 1 de l'article 1 del Protocol addicional del Conveni 
per a la protecció de les persones respecte del processament automatitzat de 
les dades de caràcter personal relatiu a les autoritats de control i els fluxos 
transfronterers de dades, el Principat d'Andorra designa l'Agència Andorrana 
de Protecció de Dades com a autoritat competent per controlar i vetllar pel 
respecte de les mesures incloses en el dret intern que donen efecte als capítols 
II i III del Conveni per a la protecció de les persones respecte del processament 
automatitzat de les dades de caràcter personal.
