LANDSVERORDENING van 19 mei 2011 houdende nieuwe regels ter bescherming van de persoonlijke levenssfeer in verband met het vastleggen en verstrekken van persoonsgegevens (Landsverordening persoonsregistratie)

Uitgegeven, 9 juni 2011

De minister van Justitie en Onderwijs,

A.L. Dowers

# IN NAAM DER KONINGIN!

DE wnd. GOUVERNEUR van Aruba,

In overweging genomen hebbende:

dat het ter bescherming van de persoonlijke levenssfeer in verband met het vastleggen en verstrekken van persoonsgegevens noodzakelijk is uitvoering te geven aan artikel 1.16, tweede en derde lid, van de Staatsregeling van Aruba:

Heeft, de Raad van Advies gehoord, met gemeen overleg der Staten, vastgesteld onderstaande landsverordening:

# Hoofdstuk I

Algemene bepalingen

Artikel 1

In deze landsverordening en de daarop berustende bepalingen wordt verstaan onder:

de Minister persoonsgegeven persoonsregistratie

: de minister van Justitie;   
: een gegeven dat herleidbaar is tot een individuele natuurlijke persoon;   
: een samenhangende verzameling van op verschillende personen betrekking hebbende persoonsgegevens, die langs geautomatiseerde weg wordt gevoerd of met het oog op een doeltreffende raadpleging van die gegevens systematisch is aangelegd;   
: degene die de zeggenschap heeft over een persoonsregistratie;   
: degene die het geheel of een gedeelte van de apparatuur onder zich heeft, waarmee een persoonsregistratie waarvan hij niet de houder is, wordt gevoerd;

houder bewerker

verstrekken van gegevens uit een persoonsregistratie

verstrekken van gegevens aan een derde

politietaak

: het bekend maken of ter beschikking stellen van persoons  
gegevens, voor zover zulks geheel of grotendeels steunt op   
gegevens die in de persoonsregistratie zijn opgenomen, of die door verwerking daarvan, al dan niet in verband met andere gegevens, zijn verkregen;   
: verstrekken van gegevens uit een persoonsregistratie aan een persoon of instantie buiten de organisatie van de houder,   
met uitzondering van het verstrekken aan de bewerker of de   
geregistreerde;   
: de taak van de politie, omschreven in artikel 2, eerste lid,   
van de Landsverordening politie (AB 1988 no. 18);   
: de persoonsregistratie, aangelegd ten dienste van de uitvoe  
ring van de politietaak;   
: persoonsgegevens met betrekking tot de toepassing van het   
strafrecht of de strafvordering;   
: het reglement, bedoeld in artikel 19, eerste lid;   
: het treffen van technische of organisatorische voorzienin  
gen, waardoor verschillende pesoonsregistraties systematisch met elkaar kunnen worden vergeleken.

politieregister antecedenten reglement koppeling

# Artikel 2

Deze landsverordening is niet van toepassing op:

a. persoonsregistraties die naar hun aard voor persoonlijk gebruik bestemd zijn;   
b. persoonsregistraties die uitsluitend ten dienste staan van de openbare informatievoorziening door pers, radio of televisie;   
c. boeken en andere schriftelijke publicaties, alsmede catalogiseringen daarvan;   
d. openbare registers die bij of krachtens landsverordening zijn ingesteld;   
e. persoonsregistraties die worden gehouden ter uitvoering van de Kiesverordening;   
f. persoonsregistraties die worden gehouden bij of ten behoeve van de Veiligheidsdienst, bedoeld in het Landsbesluit Veiligheidsdienst (AB 1988 no. 78);   
g. persoonsregistraties die worden gehouden op grond van de Landsverordening op de justitiële documentatie en op de verklaringen omtrent het gedrag (AB 1989 no. GT 83).   
h. de persoonsregistratie die wordt gehouden ingevolge artikel 4 van de Landsverordening meldplicht ongebruikelijke transacties (AB 1995 no. 85).

# Artikel 3

1. Een persoonsregistratie wordt slechts aangelegd voor een bepaald doel waartoe het belang van de houder redelijkerwijs aanleiding geeft.

2. Het doel van een persoonsregistratie mag niet in strijd zijn met een algemeen verbindend voorschrift, de openbare orde of de goede zeden.

# Artikel 4

De houder doet een ieder desverlangd kennisnemen van:

a. het doel van de persoonsregistratie;

b. de categorieën van personen over wie gegevens in de persoonsregistratie worden opgenomen; c. de soorten van gegevens die in de registratie worden opgenomen; d. de gevallen waarin opgenomen gegevens worden verwijderd.

# Artikel 5

1. De houder kan weigeren aan een in artikel 4 bedoeld verzoek te voldoen, voor zover dit noodzakelijk is in het belang van:

a. de veiligheid van het Land;   
b. de opsporing en vervolging van strafbare feiten;   
c. economische en financiële belangen van het Land;   
d. inspectie, controle en toezicht door of vanwege het Land;   
e. gewichtige belangen van anderen dan de verzoeker, de houder daaronder begrepen.   
2. De weigering is met redenen omkleed.

# Artikel 6

1. Een persoonsregistratie bevat slechts persoonsgegevens die rechtmatig zijn verkregen en in overeenstemming zijn met het doel waarvoor de registratie is aangelegd.

2. Opneming in een persoonsregistratie van persoonsgegevens betreffende iemands godsdienst of levensovertuiging, ras, politieke gezindheid, sexualiteit, alsmede persoonsgegevens van medische, psychologische of tuchtrechtelijke aard, en persoonsgegevens betreffende het lidmaatschap van een vakvereniging, geschiedt niet dan voor zover dit voor het doel van de registratie onvermijdelijk is. Bij landsbesluit, houdende algemene maatregelen, kunnen daaromtrent nadere regels worden gesteld.

3. De houder treft de nodige voorzieningen ter bevordering van de juistheid en de volledigheid van de opgenomen persoonsgegevens.

# Artikel 7

1. De opgenomen persoonsgegevens worden slechts gebruikt voor doeleinden die met het doel van de persoonsregistratie verenigbaar zijn.

2. Binnen de organisatie van de houder worden uit een persoonsregistratie slechts gegevens verstrekt aan personen die ingevolge hun taak die gegevens mogen ontvangen.

# Artikel 8

De houder draagt zorg voor de nodige voorzieningen van technische en organisatorische aard ter beveiliging van een persoonsregistratie tegen verlies of aantasting van de gegevens en tegen onbevoegde kennisneming, wijziging of verstrekking daarvan. Gelijke plicht rust op de bewerker voor het geheel of het gedeelte van de apparatuur die hij onder zich heeft.

# Hoofdstuk II

Verstrekken van gegevens aan een derde

# Artikel 9

1. Uit een persoonsregistratie worden slechts gegevens aan een derde verstrekt voor zover zulks voortvloeit uit het doel van de registratie, wordt vereist ingevolge een wettelijk voorschrift of geschiedt met toestemming van de geregistreerde.

2. Ten behoeve van wetenschappelijk onderzoek of statistiek dan wel op grond van een dringende en gewichtige reden, kunnen desgevraagd en onder vermelding van het doel waarvoor de verstrekking wordt verzocht, gegevens aan een derde worden verstrekt voor zover:

a. het doel waarvoor de verstrekking is verzocht, niet in strijd is met de wet of de openbare orde;   
b. de verstrekking redelijkerwijs in overeenstemming is met dat doel;   
c. door de verstrekking de persoonlijke levenssfeer van de geregistreerde niet onevenredig wordt geschaad. 3. De houder laat op verzoek van de geregistreerde de verstrekking van op hem   
betrekking hebbende gegevens achterwege. 4. Het eerste en tweede lid zijn niet van toepassing voor zover op de houder uit   
hoofde van ambt, beroep of wettelijk voorschrift een plicht tot geheimhouding rust.

# Artikel 10

1. Indien voor de verstrekking van gegevens uit een persoonsregistratie toestemming van de geregistreerde is vereist, kan deze slechts schriftelijk worden gegeven.

2. De toestemming kan betrekking hebben op één geval of op een beperkte categorie van gevallen en moet in het geschrift nauwkeurig zijn omschreven.

3. De toestemming kan steeds schriftelijk worden ingetrokken.

# Artikel 11

1. Uit een persoonsregistratie, gehouden door of vanwege het Land, kunnen, onverminderd artikel 9, desgevraagd gegevens worden verstrekt aan personen of instanties met een publiekrechtelijke taak, voor zover zij die gegevens behoeven voor de uitvoering van hun taak en de persoonlijke levenssfeer van de geregistreerden daardoor niet onevenredig wordt geschaad.

2. Artikel 9, vierde lid, is van overeenkomstige toepassing.

# Hoofdstuk III

Rechten van de belanghebbende op kennisneming en verbetering

Artikel 12

1. De houder deelt een ieder op diens verzoek mede of hem betreffende persoonsgegevens in de registratie zijn opgenomen.

2. Indien zodanige gegevens in de registratie zijn opgenomen, stelt de houder de verzoeker desverlangd binnen een maand na ontvangst van het verzoek schriftelijk een volledig overzicht daarvan met inlichtingen over herkomst ter beschikking.

3. De houder draagt zorg voor een deugdelijke vaststelling van de identiteit van de verzoeker.

4. Artikel 5 is van overeenkomstige toepassing.

# Artikel 13

1. Degene aan wie overeenkomstig artikel 12 kennis is gegeven van hem betreffende persoonsgegevens, kan de houder schriftelijk verzoeken deze te verbeteren, aan te vullen of te verwijderen, indien deze feitelijk onjuist, voor het deel van de registratie onvolledig of niet terzake dienend zijn dan wel in strijd met een wettelijk voorschrift in de registratie voorkomen. Het verzoek behelst de aan te brengen wijzigingen.

2. De houder bericht de verzoeker binnen twee maanden na ontvangst van het verzoek schriftelijk of, dan wel in hoeverre hij daaraan voldoet. De artikelen 5 en 12, derde lid zijn van overeenkomstige toepassing.

3. De houder draagt zorg dat een beslissing tot verbetering, aanvulling of verwijdering zo spoedig mogelijk wordt uitgevoerd.

# Artikel 14

1. De houder deelt een ieder op diens verzoek mede of hem betreffende gegevens in het jaar voorafgaande aan het verzoek uit de persoonsregistratie aan derden zijn verstrekt.

2. Indien zodanige verstrekking is geschied, doet de houder daarvan desverlangd binnen een maand na ontvangst van het verzoek in schriftelijke vorm mededeling aan de verzoeker. De houder kan volstaan met een in algemene termen vervatte mededeling betreffende de aard van de verstrekte gegevens en degenen aan wie deze zijn verstrekt, indien de vastlegging daarvan achterwege is gebleven en hij redelijkerwijs mocht aannemen dat het belang van de geregistreerde daardoor niet onevenredig zou worden geschaad.

3. De artikelen 5 en 12, derde lid, zijn van overeenkomstige toepassing.

# Artikel 15

1. Met betrekking tot persoonsregistraties, uitsluitend voor wetenschappelijk onderzoek of statistiek aangelegd zijn de artikelen 12 en 13 niet van toepassing, indien de uitkomsten waarvoor de persoonsgegevens worden gebruikt, niet meer herleidbaar zijn tot individuele natuurlijke personen.

2. Artikel 14 is niet van toepassing met betrekking tot verstrekking van gegevens aan een derde die deze uitsluitend voor wetenschappelijk onderzoek of statistiek verzamelt, mits de uitkomsten waarvoor deze gegevens worden gebruikt, niet meer herleidbaar zijn tot individuele natuurlijke personen.

Hoofdstuk IV

Verzoekschriftprocedure

Artikel 16

1. Indien de houder niet aan een verzoek als bedoeld in artikel 4, 12, 13 of 14, voldoet, kan de betrokkene zich wenden tot de rechter in eerste aanleg met het schriftelijk verzoek de houder te bevelen alsnog aan dat verzoek te voldoen. Gelijke bevoegdheid heeft de betrokkene, indien hij zich door een mededeling als bedoeld in artikel 14, tweede lid, tweede volzin, in zijn belangen geschaad acht.

2. Het verzoekschrift wordt ingediend binnen twee maanden na ontvangst van het antwoord van de houder, bedoeld in artikel 12, tweede lid, 13, tweede lid, of 14, tweede lid, dan wel in het geval, bedoeld in artikel 4, binnen twee maanden nadat de betrokkene kennis heeft genomen of redelijkerwijs heeft kunnen nemen van het antwoord van de houder. Indien de houder niet binnen de gestelde termijn heeft geantwoord, wordt het verzoekschrift ingediend binnen twee maanden na afloop van die termijn.

3. Indien de houder, bedoeld in het eerste lid, een bestuursorgaan is in de zin van artikel 1 van de Landsverordening administratieve rechtspraak, is op beslissingen van deze houder die landsverordening van toepassing.

Hoofdstuk V

Politieregister

Artikel 17

De korpschef van het Korps Politie Aruba is de houder van het politieregister.

# Artikel 18

1. Koppeling van het politieregister met enige andere persoonsregistratie vind niet plaats dan overeenkomstig het reglement, bedoeld in artikel 19, eerste lid.

2. Bij landsbesluit, houdende algemene maatregelen, kunnen omtrent koppeling nadere regels worden gesteld ter bescherming van de persoonlijke levenssfeer.

3. De Minister kan in bijzondere gevallen toestemming geven tot een koppeling zonder dat daarin in het reglement is voorzien, indien dit noodzakelijk is voor de onverwijlde opsporing van een misdrijf waardoor de rechtsorde ernstig is geschokt.

# Artikel 19

1. De korpschef stelt voor het politieregister een reglement vast.

2. De vaststelling geschiedt na overleg met de Minister.

3. De korpschef doet een ieder desgevraagd kennisnemen van het Reglement olitieregister.

4. Artikel 5 is van overeenkomstige toepassing.

# Artikel 20

1. In het reglement wordt de werking van het politieregister beschreven.

2. Het reglement bevat in elk geval een regeling van de volgende onderwerpen:

a. het doel van het politieregister;

b. de categorieën van personen over wie gegevens worden opgenomen en de soorten van de over hen op te nemen gegevens;

c. de gevallen waarin opgenomen gegevens worden verwijderd en, zodra dit mogelijk is, vernietigd;

d. de gevallen waarin en de voorwaarden waaronder koppeling van het politieregister met enige andere persoonsregistratie is toegestaan;   
e. de aanwijzing van de bewerker van het politieregister;   
f. de wijze van verstrekking van gegevens of antecedenten uit het politieregister.

# Artikel 21

In afwijking van het bepaalde in hoofdstuk II worden uit het politieregister op hun verzoek slechts gegevens of antecedenten verstrekt aan:

a. leden van het openbaar ministerie;   
b. leden van de rechterlijke macht;   
c. door de Minister aan te wijzen reclasseringswerkers en ambtenaren van de kinderbescherming;   
d. de in artikel 184, eerste lid, en 185, van het Wetboek van Strafvordering van Aruba genoemde opsporingsambtenaren;   
voor zover zij deze behoeven voor de uitoefening van hun taak en de persoonlijke le  
venssfeer van de geregistreerden daardoor niet onevenredig wordt geschaad.

# Artikel 22

1. Bij landsbesluit, houdende algemene maatregelen, kunnen nadere regels worden gesteld omtrent de verstrekking van gegevens of antecedenten uit het politieregister aan andere personen of instanties dan die, genoemd in artikel 21. Daarbij worden de aan die verstrekking te stellen voorwaarden vastgesteld.

2. Bij landsbesluit, houdende algemene maatregelen, worden regels gesteld omtrent de verstrekking van gegevens uit het politieregister - hetzij door tussenkomst van Interpol, hetzij rechtstreeks - aan politie-autoriteiten in andere landen, alsmede omtrent de daarbij te stellen voorwaarden aan het gebruik daarvan door die politieautoriteiten.

# Hoofdstuk VI

Internationale aspecten

Artikel 23

1. Deze landsverordening is mede van toepassing op zich niet in Aruba bevindende persoonsregistraties van een in Aruba gevestigde houder, voor zover deze persoonsgegevens bevatten van in Aruba gevestigde personen.

2. De Minister kan ontheffing verlenen van bij of krachtens deze landsverordening gestelde bepalingen voor een persoonsregistratie als bedoeld in het eerste lid, indien de voor die persoonsregistratie geldende wetgeving van het land waar de persoonsregistratie zich bevindt, een gelijkwaardige bescherming biedt voor de persoonlijke levenssfeer van de geregistreerden.

# Artikel 24

1. Degene die vanuit Aruba toegang heeft tot een zich buiten Aruba bevindende persoonsregistratie waarop deze landsverordening niet van toepassing is, is verplicht de nodige voorzieningen te treffen voor de beveiliging van die toegang en van de daardoor verkregen persoonsgegevens.

2. Het is verboden vanuit Aruba gegevens te verstrekken aan of te betrekken van een zich elders bevindende persoonsregistratie waarop deze landsverordening niet van toepassing is, voor zover door de Minister is verklaard dat door zodanig verstrekken of betrekken de persoonlijke levenssfeer van de betrokken personen ernstig kan worden benadeeld.

# Hoofdstuk VII

Overgangs- en slotbepalingen

Artikel 25

Een ieder die betrokken is bij de uitvoering van deze landsverordening en daarbij de beschikking krijgt over gegevens waarvan hij het vertrouwelijke karakter kent of redelijkerwijs moet vermoeden, en voor wie niet reeds uit hoofde van ambt, beroep of wettelijk voorschrift ter zake van die gegevens een geheimhoudingsplicht geldt, is verplicht tot geheimhouding daarvan, behoudens voor zover enig wettelijk voorschrift hem tot bekendmaking verplicht of uit zijn taak bij de uitvoering van deze landsverordening de noodzaak tot bekendmaking voortvloeit.

# Artikel 26

1. Degene, die handelt in strijd met het bepaalde in de artikelen 3, 6, 7, 8, 9, 24 of 25, wordt gestraft met een geldboete van ten hoogste tienduizend florin.

2. De in het eerste lid strafbaar gestelde feiten zijn overtredingen.

# Artikel 27

De Minister zendt binnen twee jaar na de inwerkingtreding van deze landsverordening aan de Staten een verslag over de doeltreffendheid en de effecten van deze landsverordening in de praktijk.

# Artikel 28

1. Deze landsverordening treedt in werking met ingang van de dag na die van haar plaatsing in het Afkondigingsblad van Aruba.

2. Zij kan worden aangehaald als Landsverordening persoonsregistraties.

Gegeven te Oranjestad, 19 mei 2011 A.Tromp-Yarzagaray

De minister van Justitie en Onderwijs,

A.L. Dowers